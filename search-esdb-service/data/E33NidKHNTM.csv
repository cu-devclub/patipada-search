question,answer,start_time,end_time,Unnamed: 4
*ครูเงาะเกริ่นที่มาของคำถามเพิ่มเติมว่า* ตามวิธีการปฏิบัติของแนวทางของพระอาจารย์ต้นในการฝึก ลำดับแรกก็คือการท่องพระรัตตรัยเพื่อเป็นการเชื่อมต่อระลึกถึงพระรัตนตรัยโดยบท พุทโธเมนาโถ ธัมโมเมนาโถ สังโฆเมนาโถ เมื่อปฏิบัติแล้วทำให้เรารู้สึกถึงความเชื่อมโยงกับพระรัตตรัยแล้วเราก็จะเริ่มการท่องธาตุกรรมฐานเพื่อให้สร้างปัญญาซ่อนจิตให้จิตได้รู้ก่อนว่าร่างกายประกอบไปด้วยธาตุอะไรบ้าง เมื่อท่องธาตุตัวนี้ได้ถัดไปก็จะเป็นการพิจารณากายหกขั้นตอน ดังนั้นหลังสวดพระรัตนตรัย สมองมักจะลืมท่องธาตุดิน แต่จิตก็ท่องต่อไปอัตโนมัติจนจบ สามารถท่องพิจารณากายหกขั้นเลยได้มั้ย ,ทําได้เลย,00.01.36,00.04.00,
จิตเมื่อตายแล้ว จิตจะรู้หรือไม่ว่าตายแล้ว หรือจะล่องลอยเหมือนกับที่เราฝัน,ตามหลักพระพุทธศาสนามองเรื่องการตายไว้ว่า จิตทุกดวงจะสามารถรู้ว่าตนเองจะต้องตายแน่นอน เพราะว่าก่อนที่จิตจะดับ มันจะเกิดคตินิมิตร เป็นเครื่องรองรับในการที่จะเคลื่อนออกจากร่าง ซึ่งจะเป็นเครื่องบ่งบอกว่าจะต้องออกจากร่างแล้วเข้าสู่ภพใหม่ ,00.05.14,00.12.05,
มีความคิดเห็นอย่างไรกับปีชง และขอคําแนะนำในการแก้ปีชง,มันเป็นส่วนหนึ่งของชีวิตที่ต้องประสบภาวะบางอย่างที่ประจวบเหมาะกับสิ่งที่กระทบในเรื่องที่ร้ายๆ หรือเรื่องที่ไม่ดี ที่เรียกว่าเคราะห์กรรมหรือชงนี่เอง แน่นอนชีวิตเรามันมันไม่สามารถที่จะดําเนินไปอย่างราบรื่นได้ไปตลอดชีวิต มันต้องมีดีและมีไม่ดี มีจังหวะของชีวิตที่จะต้องประสบ เจอสิ่งที่เรียกว่าชงอะไรต่างๆเข้ามา จริงๆระบบของคําว่าชง เขาหาคําอธิบายจากเหตุปัจจัยในการนํามาสู่การได้รับผลทางเคราะห์ร้ายในปัจจุบันว่ามันมีเหตุปัจจัยมาจากอะไร เขาไม่สามารถที่จะอธิบายได้ แต่พุทธศาสนาเราอธิบายได้ว่า เหตุนั้นก็คือกฎแห่งกรรม ที่จะสามารถอธิบายผลที่ปรากฏกับเรา ศาสตร์ที่เขาไม่สามารถอธิบายได้ เขาเลยเรียกสภาพแห่งเคราะห์กรรมหรือวิบากที่เราได้รับว่าเป็นการชง วิธีการที่จะเผชิญกับกรรมวิบากให้เผชิญโดยมีจิตระลึกถึงพระรัตนตรัย ในฐานะชาวพุทธให้มีจิตระลึกถึงพระรัตนตรัยย้ำๆซ้ำๆ พร้อมด้วยการประกาศบทรัตนปริตร เพื่อเป็นเครื่องคุ้มครองรักษา ต้านทาน ลดทอนการชงหรือเคราะห์ร้ายหรือกรรมวิบากนั้นๆ ให้เบาบางลง แต่สุดท้าย ยังไงเหตุร้ายหรือเรื่องร้ายก็ต้องเกิด,00.12.06,00.17.05,
กสิณไฟอุคคหนิมิตและปฏิภาคนิมิต มีลักษณะอย่างไร,พระอาจารย์เคยทําแต่กสิณน้ำ ยังไม่เคยทำกสิณไฟ จึงไม่สามารถอธิบายาการทํากระสินไฟได้ว่าจะต้องเป็นแบบไหนอย่างไร แต่แนะนำไว้ว่าถ้าเราไม่ได้มุ่งหมายเพื่อที่จะทําฌาน ก็ไม่ควรที่จะไปทํากสิณ ถ้าหากมุ่งหมายเพื่อพระนิพพาน ก็ควรจะหาเส้นทางแห่งการดําเนินเพื่อพระนิพพาน หากอยากศึกษาเรื่องของกสิณไฟก็ควรจะหาครูที่เชี่ยวชาญเรื่องนี้ การทํากสิณนั้นจริงๆ แล้ว มันเป็นเรื่องของบุคคลผู้ที่เชี่ยวชาญในเรื่องของการทําฌานมาก่อน จากนั้นเมื่อเขาได้ทําฌานแล้ว เขาไม่รู้ว่าที่สุดแห่งความหลุดพ้นอยู่ที่ไหน เขาจึงได้เข้ามาสู่พระศาสนา พระพุทธเจ้าก็อธิบายธรรมะที่สอดคล้องกับกสิณที่เขาฝึก พระองค์จึงสามารถทําให้เขาตั้งอยู่ในคุณธรรมของศาสนานี้ ไม่ว่าจะเป็นความเป็นโสดาบัน สังกัดทางคามีอนาคามี อรหันต์ด้วยกสิณนั้นๆ แต่บุคคลผู้ที่จะเชี่ยวชาญในเวลานี้หายากมาก หรือแทบจะไม่มีเลย,00.17.06,00.20.39,
ตั้งใจงดเว้นตามศีล 5 ทุกวัน แต่ไม่ได้กล่าวสมาทานทุกวัน กล่าวแค่วันขึ้น 8 ค่ำและ 15 ค่ำ จะถือว่าเป็นผู้มีศีลและได้บุญไหม,ศีลเกิดขึ้นจากแรงแห่งเจตนาที่จะงดเว้น แค่ตั้งเจตนาว่าจะงดเว้น ศีลก็บังเกิดขึ้นทันที ไม่จําเป็นจะต้องกล่าวสมาทานหรือทำพิธีกรรมอะไรบางอย่างในการรักษาก็ได้ ,00.20.40,00.22.13,
อยากปฏิบัติธรรมให้ถึงพระนิพพานชาตินี้จะสําเร็จไหม ต้องเริ่มต้นจากอะไรก่อน และการถือศีลห้าแบบเคร่งเพียงพอหรือไม่,"องค์ประกอบในการที่จะทําให้เราเข้าถึงมรรคผลในชาตินี้ มี 5 ประการ หนึ่งคือบุคคลผู้นั้นได้เกิดมาเป็นมนุษย์ที่สมบูรณ์แบบในความเป็นมนุษย์ สองคือบุคคลผู้นั้นได้พบพระพุทธศาสนา สามคือยึดหลักธรรมคําสอนตามในพระพุทธศาสนานี้เท่านั้น สี่คือมีจิตใจที่อยากจะนําหลักธรรมคําสอนที่ฟังไปปฏิบัติ และห้า คือ มีความเพียรอย่างถูกต้อง แล้วในองค์ประกอบความเพียรข้อที่ห้านั้น จะต้องประกอบไปด้วยองค์แห่งความเพียรห้าประการ ดังนี้ 
หนึ่งคือเป็นผู้มีศรัทธาอย่างแรงกล้า ต้องเชื่อปัญญาการตรัสรู้จริงของพระสัมมาสัมพุทธเจ้าเท่านั้น สองคือเป็นผู้มีร่างกายแข็งแรง สามคือไม่โอ้อวดในการประพฤติธรรม สี่คือมีความเพียรอยู่เสมอ ห้าคือมีปัญญาอันเห็นความเกิดและความดับเป็นปัญญาเพื่อชําแรกกิเลส นี่คือองค์ประกอบความเพียรห้าประการอันบุคคลเจริญให้มาก กระทําให้มากแล้วจะเข้าถึงอรหัตผลภายในเจ็ดปี",00.22.14,00.28.09,
ถ้าอธิษฐานขอพรจากพระรัตนตรัย แล้วไปขอจากพระอินทร์ร่วมด้วย สามารถทำได้หรือไม่,ทำได้ เพราะ พระอินทร์ก็เป็นพระอริยบุคคล คือ เป็นผู้บรรลุพระโสดาบัน และอยู่ในส่วนของพระรัตนตรัยด้วย แต่จะให้ขอให้บรรลุธรรมไม่ได้,00.28.10,00.30.47,
เวลานั่งสมาธิ แล้วจู่ๆสมาธิหลุด จิตซ้อนคิดเรื่องอื่นแทรกขึ้นมา พอรู้ตัวแล้ว เราสามารถดึงจิตกลับมาภาวนาต่อได้มั้ย ผิดไหม,การรู้ตัวกับดึงสติกลับมา มันต่างกันตรงที่เมื่อสติระลึกรู้เอง มันเป็นการทํางานของสติ แต่ถ้าเราเข้าไปดึง ไม่ใช่ทํางานของสติ แต่เป็นการทํางานของเรา ฉะนั้นเมื่อสติระลึกรู้ตัวได้เมื่อไหร่ สิ่งเหล่านั้นก็กลับมาเองอัตโนมัติ ไม่มีใครต้องดึงก็ได้ การมีสติไม่ได้หมายถึงจิตเราจะต้องไม่ล่องลอยหนีออกไปจากกรรมฐานที่ทํา แต่เราจะเข้าใจทั้งสองส่วนคือส่วนของเจตนาที่มันอ่อนลง เมื่อเจตนามันอ่อนลง ไม่เป็นไปด้วยความสืบเนื่องในสิ่งที่เรากระทําอยู่ ส่วนที่เหลือเจตนาจึงเข้ามาทํางานแทนที่โดยปกติ มันไม่ใช่ถูกดึงออกไปไหน แล้วไม่จําเป็นต้องดึงกลับมา สติสามารถรับรู้ได้ทั้งส่วนที่เป็นเจตนาเดิมที่อ่อนลง และส่วนที่นอกเจตนาเดิมที่ทําหน้าที่แทนในเจตนาในจิตนั้น คําว่ามีสติก็คือเข้าใจสิ่งที่มันเป็นอย่างนี้ในจิต ไม่ได้ไปเปลี่ยนแปลงความเป็นจิตให้เป็นอย่างนั้นอย่างนี้ มันเป็นธรรมชาติโดยปกติอยู่แล้วที่มันจะต้องมีเจตนาและเจตนานั้นไม่สามารถเป็นไปได้อย่างต่อเนื่อง ด้วยกําลังเจตนานั้นมันอ่อนลงได้เพราะมันยังไม่เพียงพอต่อการที่จะตั้งมั่น อันเหนือเจตนาก็แทรกเข้ามาก็ไม่เป็นไร สติเมื่อได้ทํางานอย่างถูกต้องและเต็มที่แล้ว ไม่ใช่หน้าที่ของเราที่จะเข้าไปควบคุมหรือแก้ไขอีกต่อไป,00.30.48,00.39.07,
ผีกลัวพระหรือไม่ ถ้าเจอต้องใช้บทสวดใด,"ผีไม่ได้กลัวพระ ตัวอย่างเช่น พระโมคคัลลานะก็ยังถูกผีเข้าสิงในร่างกายได้อยู่ ถ้าเจอผีอย่าไปพยายามกําจัด หรือทําพิธีขจัดปัดเป่าผี เพราะผีไม่ใช่สิ่งชั่วร้าย เขาก็คือ
ดวงจิต ดวงวิญญาณหนึ่งที่เคยเป็นมนุษย์เหมือนกัน เพียงแต่มีบุญน้อยจึงไปเป็นผี สิ่งที่ควรทํามากที่สุดเมื่อเจอผีก็คือ อุทิศส่วนกุศลให้เขา เขาจะได้พ้นจากกรรมวิบากในฐานะแห่งความเป็นผี การทำพิธีกรรมอะไรต่างๆถือว่าเป็นการผิดจากหลักของเมตตาธรรม มนุษย์ไม่ควรเบียดเบียนมนุษย์และมนุษย์ก็ไม่ควรเบียดเบียนอนุษย์ด้วย ฉะนั้นจึงไม่ควรทําอย่างยิ่ง แต่ถ้าเขารบกวนเรามากก็ให้ระลึกถึงบทพุทโธ เมนาโถ ธัมโมเมนาโถ สังโฆเมนาโถ ย้ำๆ ซ้ำๆ ในจิต แต่ถ้าท่องบทนี้แล้วยังมีการรบกวนอยู่ ให้สวดบทพระปริตร ซึ่งไม่ได้เป็นการกําจัดหรือทําให้เขาได้รับความเดือดร้อน แต่เป็นการคุ้มครองเราจากการก่อกวนนั้น",00.39.08,00.41.07,
เคยปฏิบัติจนเห็นก้อนกลมสีดําโปร่งใสกลางอก บางครั้งเห็นเป็นดวงสีขาวทั่วร่างกาย บางครั้งเห็นเป็นสีส้ม ขอคำแนะนําว่าควรปฏิบัติต่ออย่างไร,คําว่า เคยปฏิบัติ คือปฏิบัติแบบไหน เพราะการปฏิบัติที่จะส่งผลในความเป็นอย่างที่อธิบายมา จะได้เชื่อมโยงได้ว่า เคยปฏิบัติแบบไหนมาก่อน จึงนํามาสู่ความเป็นอย่างนี้ แล้วถ้าจะปฏิบัติอย่างไรต่อไป ก็จะมีข้อแนะนําอีก,00.41.08,00.41.59,
ในปัจจุบันมักมีคํากล่าวกันว่าจงใช้ชีวิตให้มีความสุข หาทรัพย์ให้มาก มียศสรรเสริญจะได้ไม่ลําบาก ไม่ทุกข์และมีความสุข พระพุทธองค์ได้ทรงสอนให้เราแสวงหาความสุขหรือความสงบสุข การดับทุกข์ในแบบพระพุทธศาสนาต่างจากการดับทุกข์ทางโลกอย่างไร,"พระพุทธศาสนานั้นไม่ได้ปฏิเสธความสุขแบบโลกียะห์ และไม่ได้ปฏิเสธความสุขในเรื่องของกามสุข ไม่ได้ปฏิเสธในการที่มนุษย์จะแสวงหาความสุขใส่ตน และแสวงหาลาภยศตําแหน่งสรรเสริญ และพระองค์ก็รู้ด้วยว่าสิ่งนี้เป็นสิ่งที่มนุษย์ปรารถนา
พระองค์ก็สอนให้มนุษย์กระทําเหตุเพื่อให้ได้ผลอย่างนั้น การได้มาอย่างถูกต้อง โดยชอบธรรม ไม่ใช่ไปทําสิ่งที่ผิดวิสัย ไม่ได้เป็นการสร้างเหตุปัจจัยเพื่อนําความเดือดร้อนมาในภายหลัง แต่การได้ความสุขในลักษณะแบบโลกียะห์นั้น พระองค์ตรัสว่าเป็นประดุจดั่งตักน้ำใส่ถังรั่ว มันไม่มีทางเต็ม แม้จะมีความสุข แต่เราก็สุขในขณะที่เราตักตวงความสุขใส่ตน ถ้าไม่ทําต่อ มันก็จะบกพร่องหรือหายไป ฉะนั้นการที่เราจะต้องมาคอยตักน้ำใส่ถังรั่ว มันก็จะเป็นความลําบาก การดับทุกข์ในความหมายของพุทธองค์นั่นก็คือ หนึ่ง การดับทุกข์โดยอาศัยการดับเชื้อแห่งการนํามาซึ่งความทุกข์ การที่พระพุทธศาสนาตรัส หลักแห่งอริยมรรคแปดเพื่อเข้าไปดับเชื้อแห่งความทุกข์ที่นําสืบไปสู่ภพใหม่ แล้วไม่ให้เราไปทุกข์อีกในภพใหม่นั้น หลักอริยมรรคนี้จึงสอนเพื่อหนึ่งดับทุกข์ในปัจจุบัน สอง ดับทุกข์ในภายภาคหน้า ฉะนั้นการดับทุกข์ในทางพุทธศาสนาจึงเป็นการดับทุกข์แบบถาวร ไม่ใช่การดับทุกข์โดยการแสวงหาแบบในชั้นโลกียะห์นี้ เป็นการดับทุกข์โดยที่ไม่กลับมาทุกข์อีก เรียกว่าเป็นการดับทุกข์โดยถาวรนั่นเอง ",00.42.00,00.45.59,
ในฐานะที่เรานับถือศาสนาพุทธ เราควรเดินทางไปสักการะสถานที่สําคัญในประเทศอินเดียสักครั้งในชีวิตไหม,พุทธองค์เคยตรัสไว้กับอานนท์ว่าผู้เป็นพุทธสาวก ควรที่จะไปนมัสการสังเวชนียสถานที่พุทธองค์ตรัสไว้ว่าควรแก่การสักการะสําหรับหมู่ชาวพุทธเราสักครั้งหนึ่งในชีวิต แต่ถ้าเกิดไม่สะดวกไปไม่ได้ การปฏิบัติบูชาก็ทําได้ที่ไหนก็ได้ แต่ถ้าได้ไปมันดีต่อใจ,00.46.00,00.47.22,
ไม่ได้นั่งสมาธิ แต่คิดเสมอว่าเรื่องที่เกิดขึ้นทุกเรื่องเป็นเรื่องธรรมดา และพยายามไม่ว่าไม่คิดเรื่องของคนอื่น แล้วก็ดูจิตของตัวเองไม่ให้คิดมาก แบบนี้จะได้ไหม,ได้ เพราะการปฏิบัติเข้าไปสู่ความเป็นอริยบุคคลเบื้องต้นนั้นยังไม่ต้องอาศัยกําลังของสมาธิมากเท่าไหร่ อาศัยเพียงแค่การไตร่ตรองด้วยเหตุและผล เพื่อให้เกิดความเข้าใจในความเป็นธรรมดาอยู่เสมอ และจิตเราเมื่อคุ้นเคยกับความเป็นธรรมดาอยู่บ่อยๆ จิตเราก็จะสามารถตั้งมั่นที่จะเห็นทุกอย่าง เกิดดับตามความเป็นจริงได้ ก็ขอให้ปฏิบัติแบบนี้ไปเรื่อยๆ,00.47.23,00.48.16,
"ถ้าเรานั่งสมาธิแล้วพิจารณากายานุสติ, อสุภะ, มรณานุสติ แล้วรู้สึกมีมนุษย์ใสหรือพระพุทธรูปใสมารวมเป็นเรา มีแสงขาวสว่างที่จักระ 4 น่าจะบริเวณท้องหรือหน้าอก ค่อยๆ กระจายความสว่าง 180 องศาซีกซ้ายของร่างกาย เกิดอะไรขึ้น มาถูกทางไหม","ลักษณะอย่างนี้มันเป็นการก่อเกิดของสิ่งที่เรียกว่านิมิต นิมิตเหล่านี้มักจะเกิดด้วยอํานาจของสมาธิ บุคคลผู้พิจารณากายมักจะมีนิมิตเหล่านี้ปรากฏ การปรากฏขึ้นของนิมิตเป็นการปรุงแต่งด้วยอํานาจของสมถะ หรือสมาธิที่กําลังกระทําอยู่
แล้วสมาธินั้นจะแสดงออกฉายภาพต่อจิต โดยดึงเอาเรื่องราวในสิ่งที่จิตเคยเป็นมาแต่ก่อนนี้มาปรากฏให้ทราบ อยากจะให้พิจารณาว่าสิ่งที่ปรากฏขึ้นนี้คือสังขาร เป็นการปรุงแต่งของสังขาร สังขารที่ปรุงแต่งอยู่นี้เป็นสังขารที่มีความไม่เที่ยง มีความไม่คงที่ มีความแปรปรวน และไม่สามารถที่จะตั้งมั่นอย่างงี้ได้ การพิจารณาอยู่อย่างนี้จะทําให้คลายออกจากนิมิต และจิตเมื่อคลายออกจากนิมิต ก็จะเกิดการพัฒนา หรือว่าก้าวออกจากสิ่งที่เรียกว่านิมิตไปสู่สิ่งที่เรียกว่าปัญญาได้
",00.48.17,00.50.08,
มีเพื่อนคนหนึ่งไม่กลัวบาปกรรมเพราะคิดว่านรกไม่มีจริง โดยอ้างว่าผู้ที่นับถือศาสนาอื่นที่ไม่ใช่ศาสนาพุทธจะตกนรกได้อย่างไร,กินยาพิษ ไม่ได้กลัวโทษของยาพิษ ยาพิษก็ยังจะทําร้ายคนนั้น โดยปกติไม่ว่าจะเป็นคนพุทธ คริสต์ อิสลาม พราหมณ์ ฮินดู หากกินยาพิษตัวเดียวกันก็ได้รับพิษแบบเดียวกัน ไม่ได้แยกแยะศาสนา เพราะฉะนั้น นรกหรือสวรรค์ก็ไม่ได้แยกแยะบุคคลผู้นับถือหรือไม่นับถือในศาสนา แต่ด้วยความที่พุทธองค์รู้ธรรมชาติแห่งความเป็นจริงของภพภูมิ คือ สิ่งที่เรียกว่าอบาย จึงนํามาบอกสอนว่าสิ่งเหล่านี้มีอยู่จริง แล้วทางไปอบายนั้นก็เกิดจากอกุศลวิบากทั้งหมด ฉะนั้นไม่ขึ้นว่าไม่ขึ้นอยู่กับว่าใครจะเชื่อหรือไม่เชื่อ แต่ความจริงมีอยู่อย่างนี้ การเชื่อก็จะได้รับประโยชน์ ถ้าไม่เชื่อก็จะเสียประโยชน์ คือไม่ได้พ้นจากโทษ,00.50.09,00.53.46,
แนะนําผู้ที่ชอบดูหมอดูดวงหน่อยว่าจริงๆ แล้วมีอยู่ในพุทธวจนหรือเปล่า,การดูหมอดูดวงมีมาตั้งแต่ครั้งพุทธกาล เมืองอินเดียในเวลานั้นก็มีการพยากรณ์โดยการตํารับตําราทางโหราศาสตร์ แม้พระราชาก็ต้องมีโหราศาสตร์เพื่อทํานายทายนิมิต หรือเกี่ยวกับบ้านเมือง เกี่ยวกับบุคคลเป็นกิจวัตร แต่พระองค์ตรัสไว้ว่าสิ่งที่ นักดูหมอหรือดูดวงทั้งหลายเขาอาจจะสามารถทราบได้ว่า จะเจอเหตุอย่างนี้ เจอเรื่องราวแบบนี้ เจอสิ่งที่ไม่ดีในชีวิตหรือประสบความสําเร็จหรือล้มเหลวอะไรบางอย่าง เขาสามารถล่วงรู้ได้ แต่เขาจะไม่สามารถรู้ได้ว่าเหตุที่นํามาซึ่งผลอย่างนี้มาจากไหน เขารู้แต่เหตุ แต่พระองค์รู้เหตุ พระองค์รู้เหตุว่ากรรมชนิดไหนนํามาและก็สอนวิธีในการที่จะแก้เหตุโดยการแก้กรรมนั้นอย่างถูกต้อง แต่ถ้าโหราศาสตร์จะไม่ได้แก้กรรมอย่างถูกต้อง มันอาจจะแค่แก้เคราะห์ แก้เรื่องราวแบบเฉพาะหน้า ขจัดปัดเป่าด้วยพฤติกรรมบางอย่าง มันไม่ได้หายไปจริงๆ มันยังมีอยู่ สุดท้ายมันก็จะวนกลับมาเหมือนเดิม แล้วก็เป่าใหม่ แต่การแก้เหตุที่พระองค์ตรัสไว้ คือ แก้ที่เหตุ จะหยุดเรื่องนั้นอย่างถาวร,00.54.02,00.56.18,
การบําเพ็ญบารมีในขั้นทานบารมีจนถึงพระนิพพาน มีขั้นตอนการบําเพ็ญอย่างไรบ้าง,"ทานบารมีเอาไว้เพื่อป้องกันความตระหนี่ เบื้องต้นมนุษย์มีความตระหนี่ในทรัพย์ การสละทรัพย์ก็เพื่อชําระความตระหนี่ที่เรามี ด้วยความที่พระองค์ทรงสอนให้สละความตระหนี่ จากทรัพย์ก่อน จึงนําเข้ามาสู่การสละสิ่งที่เกี่ยวข้องกับตนเอง
คือสละความเป็นตัวตนของตัวเองออกไป ความเป็นตัวตนที่เรายึดถือว่าเป็นตนอยู่มันเป็นการยึดถือด้วยความเห็นผิดที่เข้าใจว่าเป็นเรา พระองค์จึงบอกว่า
เมื่อความเห็นและความเข้าใจว่าเป็นตนมีตน เกิดขึ้นในตนเอง ความเห็นว่าเป็นของของตนจึงมีขึ้น เช่น ทรัพย์เรา สิ่งของนั้นเป็นของเรา จนพระองค์มองเห็นว่าการเห็นว่าเป็นตนและเป็นของของตนแบบนี้มันเป็นที่มาของความตระหนี่ในการยึดถือ ฉะนั้นการสลัดสิ่งภายนอกก่อน คือการทําลายความตระหนี่ในการยึดถือว่าเป็นตนนั้นออกไป อาจเริ่มตั้งแต่วัตถุทางมาสู่อภัยทานนะ แล้วจากอภัยทานคือสลัดความคิดที่ไม่ดี คิดร้าย มุ่งร้ายปรารถนาร้าย แล้วก็สละสิ่งที่เรียกว่าความสุขในชีวิตตัวเอง เพราะเราหวงแหนความสุขทั้งหมดไว้ ก็หวงแหนไว้เพื่อตนเอง เมื่อเราเริ่มสละความสุขโดยการรู้ว่าสิ่งนี้คือทุกข์ เราก็จะไม่แสวงหาสุข แต่ไม่ได้หมายถึงว่าต้องปฏิเสธความสุข แต่เราไม่ได้แสวงหาเพื่อมาตอบสนองต่อความเป็นตัวเรา จากนั้นเราก็เริ่ม เริ่มสละความเห็นที่เห็นว่าเป็นตนออกไปจากการยึดมั่นถือมั่นว่าเป็นตน การที่เราสละความรู้สึกเหล่านี้ออกไปได้ทั้งหมด ความเป็นตัวตนจะค่อยๆ ถูกคลายออก เริ่มต้นจากการให้ทานไปเรื่อยๆ ทานไปว่าการสละหรือการให้ ให้สิ่งต่างๆ ออกไป
",00.56.35,01.00.19,
ลูกสาวเกิดมาไม่เคยป่วย แล้วมาป่วยจนเสียชีวิต มันเกิดจากอะไร,เหตุปัจจัยแต่อดีตอันเป็นกรรมวิบากนั้น พระอาจารย์เคยอธิบายว่ากรรมที่เคยทําแม้ในแสงกัปที่แล้ว ยังสามารถส่งผลในปัจจุบันนี้ได้อยู่ ฉะนั้นขอให้เข้าใจว่าหลักการทางพุทธศาสนาจะไม่กล่าวถึงสิ่งที่เกิดขึ้นแบบลอยๆ ที่ไม่มีเหตุปัจจัยมาก่อน ทุกเรื่องที่เกิดขึ้นมีเหตุปัจจัยมาแต่ปางก่อน เด็กที่ป่วยแล้วเสียชีวิตก็คือเกิดจากกรรม ถ้ากรรมนั้นจะระบุได้ก็ระบุตรงที่ว่า กรรมนั้นต้องเกิดจากสิ่งที่เรียกว่าปาณาติบาตแล้วปาณาติบาตมันมาถึงตัวเขาในขณะนั้น ในขณะปัจจุบันไม่ว่าจะเกิดในวัยไหนก็ตาม หากปาณาติบาตตามมาถึงเมื่อไหร่ ก็ตัดรอนชีวิตของบุคคลนั้นได้เมื่อนั้นทันที,01.00.20,01.02.18,
นั่งสมาธิไม่ได้เลย น้ำตาไหล บางทีน้ำมูกก็ไหลออกมา ควรทําอย่างไรดี,แนะนำให้สวดอาฏานาฏิยปริตร 7 รอบ ติดต่อกันเป็นเวลา 7 วัน ไม่ต้องนั่งสมาธิ,01.02.19,01.02.57,
อยากให้พูดถึงการสร้างกรรมจากการพูดจา หรือใช้คําพูดทําร้ายจิตใจคนอื่นบนโลกโซเชียล ,"ถ้าเราจะมองในแง่ของกรรมในชีวิตประจําวัน สิ่งที่เกิดง่ายที่สุดคือคําพูด เราสร้างกรรมทางคําพูด แล้วสติเราจะขาดหายไปกับการพูดเยอะมาก จะพูดแต่ละครั้งต้องคิดให้ดีว่าควรพูดหรือไม่ควรพูด ต้องเห็นโทษทางวาจาอยู่เรื่อยๆ ไม่พูดอะไรที่ไม่สร้างประโยชน์ เพราะว่าทุกคําพูดมันเป็นวจีกรรม แล้ววจีกรรมสามารถนําไปสู่การกระทําในเรื่องนั้นๆ ได้ด้วย พระองค์ตรัสไว้ว่า หากจะกล่าวถึงโทษในอบายภูมิ ถ้าเกิดเป็นเปรต แบบเบาที่สุดคือเกิดเป็นเปรตที่มีหนอนชอนไชเจาะอยู่ในปากนั้นตลอดทั้งวันและคืน ปากเป็นเหล็กและจะเจาะและกัดกินที่ปากอยู่ตลอด หรือไปเกิดในที่ไหนก็ตาม ปากจะมีกลิ่นเหม็นอยู่ตลอด เหม็นแบบผิดปกติ แล้วก็ถ้าหนักที่สุดก็คือผูกก้อนถ่านเพิงแดงอมไว้ในปาก จนก้อนถ่านเพิงไหม้ที่ปาก ริมฝีปากช่องปากทั้งหมด จนเหลือแต่กระดูกที่ปาก ไม่สามารถที่จะพูดอะไรได้ กรรมเหล่านี้
บังเกิดโทษและก่อให้เกิดโทษในอบายภูมิจริง ไม่ใช่เพียงแต่มากล่าวให้เกิดความกลัวกันเท่านั้น",01.02.58,01.06.45,
ความคิดมาจากจิตหรือสมอง,ความคิดเกิดจากจิตและส่งทอดไปสู่สมอง สมองก็จะเป็นผู้สั่งการให้อวัยวะทางกายกระทําการต่างๆ ตามที่สมองสั่งการ ความคิดไม่สามารถสั่งกายได้ จึงต้องส่งความคิดนั้นไปที่สมองก่อน เพราะสมองเป็นตัวสั่งอวัยวะทางกายให้เคลื่อนไหวหรือกระทําการต่างๆ ในโลกนี้ได้,01.06.46,01.07.56,
การนั่งสมาธิผ่านไปสักครึ่งชั่วโมงจะมีอาการขาเหน็บชา เป็นเรื่องปกติเป็นกันทุกคนหรือไม่ แล้วเราควรภาวนาพุทโธต่อไป หรือควรเปลี่ยนอิริยาบถดีกว่า,ถ้าหากว่าขาเหน็บชาและยังสามารถบริกรรมพุทโธต่อไปได้ ก็ให้ทําต่อ แต่ถ้าทําต่อไม่ได้ แนะนําให้ลุกขึ้นเดินจงกรมจะดีกว่า แล้วขาเหน็บชาก็เป็นเรื่องปกติของคนทั่วไป,01.07.57,01.11.52,
อัตตาคืออะไร แล้วเราจะวางอัตตาอย่างไร,ทัศนะของพระพุทธศาสนา อัตตาไม่มีอยู่ คือไม่มีเลยตั้งแต่แรก ไม่เคยมี และปัจจุบันนี้ก็ไม่ได้มี แต่คําว่าอัตตามันเกิดจากลัทธิเดียรถีย์คิดขึ้น บัญญัติไว้ว่าอัตตาที่เรียกว่าตัวตนของเรา เที่ยงแท้ ยั่งยืน ตั้งมั่น ไม่เปลี่ยนแปลง ยังคงมีอยู่แม้ตายไปแล้วอัตตานี้จะยังมีอยู่ แต่พระองค์กล่าวว่า อนัตตา คือ ตัวตนชนิดนั้นมันไม่ได้มีอยู่ ตั้งแต่แรก ไม่เคยมีและไม่เคยเกิดขึ้นเลย ฉะนั้น คําว่า อัตตา จึงเป็นการกล่าวถึงมิจฉาทิฐิ คือ ความเห็นผิด ที่เราไปเห็นผิดในกายสังขารและจิตสังขารคือกายกับใจของเราว่านี่คือเรา นี่คือตัวตนของเรา อัตตาจึงเป็นการกล่าวถึงตัวตนชนิดที่เรายึดถือไว้ด้วยความเห็นผิด แล้วเมื่อใดก็ตามที่เรายึดถือด้วยความเห็นผิดนี้ อัตตาไม่เพียงแต่ถูกยึดไว้ด้วยความเห็นของเราเท่านั้น แต่อัตราใดๆ ก็ตามที่มันเคยถูกสะสมมาโดยเหตุปัจจัยของการยึดถือแต่ปางก่อน แล้วก็ทํากรรมชนิดใดๆ ไว้ อัตตานั้นก็จะแสดงออกถึงวิบากหรือกรรมที่เคยทํา ทั้งอนุสัย ทั้งอาสวะ ทั้งกิเลส ทั้งสังโยชน์ มันจะเกิดขึ้นปรากฏ ตอบสนองต่อเรื่องราวของชีวิตในปัจจุบันที่เรากระทําสิ่งใดๆ ลงไปแล้ว แล้วมันคุ้นเคยกับเรื่องนั้นๆ มันจะแสดงอารมณ์และเรื่องราวและความรู้สึกเหล่านั้นออกมาจากอัตตาชนิดนั้นๆ และเมื่อใดก็ตามที่เรามีความเห็นผิด อัตตาชนิดนั้นยังคงอยู่ มีอยู่ มันเกิดจากมิจฉาทิฎฐิ ฉะนั้นเมื่อเราสร้างสัมมาทิฏฐิคือความเห็นกายตามความเป็นจริง เห็นจิตตามความเป็นจริง จึงไปทําลายอัตตาชนิดนั้นได้ เพราะมันไม่ได้มีอยู่จริง ฉะนั้นพระองค์จึงสอนสัมมาทิฐิเพื่อไถ่ถอนวิชาทิฐิเป็นของแก้กัน มันจึงสามารถกําจัดกันได้,01.11.53,01.15.49,
ฌานคืออะไร,ฌานมาจากภาษาบาลีว่า ฌานะ แปลว่าการเพ่ง การเพ่งหรือการทําจิตจดจ่อให้อยู่กับสิ่งใดสิ่งหนึ่งแบบไม่เขยื้อนเคลื่อนคลายจากสิ่งนั้น ฌานที่ทําการเพ่งและจดจ่ออยู่กับสิ่งใดสิ่งหนึ่งในลักษณะนี้จะบังเกิดขึ้นในลักษณะแห่งการเพ่งนั้นตั้งแต่ระดับที่หนึ่งเรียกว่าปฐมฌาน จนเข้าไปสู่ระดับที่สองคือทุติยฌานหรือไปถึงฌานแปดตามลําดับ คือการเพ่งในฌานหนึ่งถึงสี่เป็นการเพ่งสิ่งที่เรียกว่าเรียกว่ารูปฌาน ในระดับที่ก้าวล่วงรูปฌานไป คือฌานที่เรียกว่าอรูปฌาน ก็คือฌานที่เป็นนาม ไม่ใช่รูป ก็จะมีอีกสี่อย่าง ก็คือ อากาสานัญจายตนะ วิญญาณัญจายตนะ อากิญจัญญายตนะ เนวสัญญานาสัญญายตนะ เป็นการเพ่งหรือการทําจิตให้จดจ่ออยู่กับสิ่งใดสิ่งหนึ่ง โดยปลักใจลงสิ่งนั้นอย่างมั่นคง ,01.15.50,01.17.11,
"การเล่นเครื่องดนตรีเป็นการขัดขวางการปฏิบัติด้วยไหม ตอนที่เล่นเหมือนจิตจะหลุดจากพระรัตนตรัยไปอยู่ในภวังค์ของเพลงที่เราเล่น ตอนหยุดเล่นเสียงเพลงนั้นก็จะยังติดอยู่ในหัว
เลยคิดว่าการเล่นดนตรีอาจจะเป็นอุปสรรคต่อการปฏิบัติ","พระองค์บอกว่า หนึ่ง เสียงดนตรีที่เราเล่น จิตย่อมเกิดความชื่นชอบในเสียงดนตรีนั้น เมื่อจิตเกิดความชื่นชอบย่อมโน้มเอียงไปในเสียงดนตรีนั้น เมื่อจิตโน้มเอียงไปในเสียงดนตรีนั้น จิตย่อมห่างออกจากสมาธิ เมื่อจิตห่างออกจากสมาธิ ย่อมไม่เกิดความตั้งมั่นในการที่จะรู้อารมณ์ตามความเป็นจริง เมื่อไม่รู้อารมณ์ตามความเป็นจริงก็ไม่เกิดปัญญาว่าสิ่งใดสิ่งหนึ่งเกิดขึ้นเป็นธรรมดาสิ่งนั้นย่อมดับไปเป็นธรรมดา ในขณะที่เราปฏิบัติเราก็ไม่ได้เล่นดนตรี ในขณะที่เราเล่นดนตรี เราก็ไม่ได้ปฏิบัติ อย่าเอาการเล่นดนตรีมาเป็นเครื่องกังวลใจว่าจะทําให้การปฏิบัติที่เรากําลังปฎิบัติเสียหาย เพราะในขณะที่เราปฏิบัติเราแยกแยะออกได้อยู่แล้วว่าเรากําลังปฏิบัติอยู่ พุทธเจ้าสอนว่าชีวิตของเรามันเป็นเรื่องของขณะ ขณะหนึ่งดับไป มันก็ดับไปแล้ว ขณะที่เราปฏิบัติก็เป็นขณะใหม่
พอขณะที่ปฏิบัติดับเสร็จสิ้นไป หรือเสร็จสิ้นไปแล้วก็มาเล่นดนตรีใหม่คือชีวิตมันไม่ได้เป็นของสืบเนื่องเป็นอัตตาตายตัวในสิ่งที่เราเป็น สิ่งที่ทําไปแล้วจะไม่สามารถมารบกวนสิ่งที่ทําใหม่ เป็นเพียงแต่ว่าความกังวลใจของเราหรือความเห็นของเรา  เป็นทิฐิที่ยังไม่สมบูรณ์ เมื่อมันยังไม่สมบูรณ์ มันจึงไปเข้าใจว่าสิ่งที่เราทําครั้งก่อนจะมารบกวนในครั้งนี้ มันไม่ได้รบกวนกัน ขอให้เข้าใจการปฏิบัติแบบนี้ จึงจัดเป็นทางสายกลางที่เราดําเนินได้",01.17.12,01.19.30,
ตามหลักพระพุทธศาสนาแล้ว เราต้องดูแลร่างกายอย่างไรให้ธาตุไฟทํางานได้ดี,พระพุทธเจ้าตรัสไว้ว่า สิ่งที่จะทําให้ธาตุไฟดีก็คือการเดินจงกรม บุคคลผู้เดินจงกรมย่อมจะทําให้เกิดธาตุไฟขึ้นภายในร่างกาย และธาตุไฟจะสามารถรักษาร่างกายให้แข็งแรงและมีธาตุขันธ์ที่ทรงสภาพเพียงพอต่อการบําเพ็ญเพียรได้,01.19.31,01.20.01,
ศาสนาพุทธคือศาสนาของผู้รู้ สติจึงทําหน้าที่ระลึกรู้ พอรู้ก็ไม่ต้องดึงกลับอะไร มันดับไปเองเพราะจะอยู่ที่ทางสายกลางเองถูกต้องใช่ไหม,ถูกต้อง,01.20.04,01.20.27,
อยู่กับลม อย่าอยู่กับความคิด ถ้าอยู่กับความคิด ความคิดจะพ่นพิษใส่เราถูกต้องไหม,ต้องเข้าใจว่าลมเองก็เกิดจากความคิด ถ้าไม่มีความคิด ลมจะไม่สามารถเข้าออกได้เลย เพราะว่าตามหลักของการเคลื่อนไหวของลมนั้นต้องอาศัยจิต เรียกว่าจิตตชวาโย ก็คือจิตสั่งลม สั่งผ่านความคิด แต่ไม่ได้หมายถึงว่าเราจะต้องไปคิดที่จะเข้าลมหายใจเข้าออก มันเป็นกระบวนการที่เป็นเอง ไม่ได้อยู่ในวิสัยของเจตนา เพราะความคิดมันจะเกิดขึ้นสองภาวะ ภาวะแรกก็คือ ภาวะที่โดยเจตนากับภาวะที่สองคือภาวะนอกเจตนา กระบวนการของลมหายใจทุกๆ ลมหายใจ แท้ที่จริงเกิดจากความคิด มีสมมติฐานมาจากจิตเป็นพื้นฐาน ถ้าเรารู้ลมแต่เราไม่รู้สมมติฐานของลมว่ามาจากไหน เราก็จะหลงลง เราไม่รู้ว่าเราหายใจด้วยจิตที่เป็นกุศลหรืออกุศล หายใจด้วยจิตที่เป็นราคะก็มี หายใจด้วยจิตที่เป็นโทสะก็มี ถ้าจิตเรามีโทสะลทําไมเราหายใจแบบรุนแรงฟึดฟัด ไม่เป็นปกติ หัวใจเต้นเร็ว สั้นถี่ ถ้าหากลมหายใจมันอยู่นอกเหนือจิตแล้ว ลมหายใจก็คงต้องนิ่งเหมือนเดิม ไม่กระสับกระส่าย แต่ปรากฏว่าจิตเกิดอุปสรรค เกิดอารมณ์ใดๆ ก็ตาม ลมหายใจก็มีความปั่นป่วน และเปลี่ยนแปลงไปตามจิตด้วย จิตจึงเป็นของลม ฉะนั้น ถ้าเราบอกว่า ใส่ใจลมอย่างเดียวไม่ต้องใส่ใจความคิด อันนี้เราจะหลงลม เราจะไม่เข้าใจลมตามความเป็นจริง เพราะว่าลมก็เกิดจากจิตนั่นแหละ,01.20.28,01.22.26,
เมื่อหลายปีก่อนได้ไปงานศพลุง พอถึงเวลาที่เขาเอาศพออกจากโลงเย็นแล้วเปิดโลงศพดูศพ ลักษณะของศพก็จะผอมๆ ดําๆ แต่จิตที่ภาพนั้น ใจทําไมถึงได้น้อมลง ไม่มีความรู้สึกกลัว เหมือนยอม ทําไมจิตใจถึงได้มีความคิดแบบนี้ขึ้น,อันนี้ถือว่าเป็นลักษณะที่ดีในจิต ที่จิตสามารถยอมรับความเป็นจริงในชนิดนี้ได้ ไม่ว่าจะเกิดมาจากเหตุปัจจัยใดก็ตาม ขอให้เข้าใจว่าการที่เขาบ่งบอกสภาพแห่งการรับรู้รับทราบศพนั้นโดยที่เรายอมรับกับความเป็นอย่างนั้นได้ ไม่รู้สึกกลัวอะไรเลย ขอให้เข้าใจมันคือสิ่งที่ดีมาก แล้วอาศัยมูลเหตุแห่งใจนี้ในการที่สามารถยอมรับความจริงได้ ไปปฏิบัติโดยการพิจารณาความตายไว้อยู่เสมอก็จะเป็นสิ่งที่ดีในชีวิต ,01.22.28,01.23.37,
เคยฟังพระอาจารย์เล่าว่าสมมุติเราผ่าฟืน แล้วไปโดนหนอนที่อยู่ในฟืนตาย เราไม่รู้ไม่ได้เจตนาเราก็ไม่เป็นบาป แล้วสัตว์ที่ตายเขาจะอาฆาตเราไหม,มันมีอยู่สองอย่าง ถ้าสัตว์เขารู้สึกว่าเขาถูกเราทําร้ายหรือโดนฆ่า เขาก็จะโกรธ แต่สัตว์บางจําพวกถ้าเขามีสติ เมื่อเขาตายไปแล้ว เขาก็จะรู้สึกว่าสิ่งที่เขาถูกทําร้ายมันเป็นวิบาก ชีวิตหลังความตายมันจะมีอยู่สองภาวะที่ปรากฏให้เขารับทราบ คือเมื่อไปอยู่ในภพหนึ่งแล้ว จะเกิดการรับรู้ว่าตนเองตายเพราะอะไร หรือมันจะเกิดการเชื่อมโยงทําให้เข้าใจว่าตัวเองตายเพราะอะไร มันก็ขึ้นอยู่กับว่าจิตของสัตว์ชนิดนั้นสะสมสิ่งที่เป็นโทสะมูล ที่เป็นความพยาบาทอาฆาตมาก่อนหรือไม่ ถ้าจิตดวงนั้นสะสมโทสะและความพยาบาทอาฆาตมาก่อน แน่นอนเขาก็ต้องโกรธแค้นเรา สิ่งเหล่านี้เราก็สามารถทำบุญไปให้เขาได้ เพื่อลดทอนความโกรธแค้น เมื่อเขาได้รับบุญเขาเปลี่ยนภพ เขาก็จะอนุโมทนายินดี และไม่โกรธแค้นเราอีก แล้วอีกส่วนหนึ่งก็คือ คนที่รู้ว่าตัวเองตายเพราะกรรมของตน สัตว์บางทีมันรู้ได้นะ หากเป็นเรื่องของวิบากกรรมในวาระสุดท้ายที่เขาจะต้องได้ชดใช้จากการตายด้วยวิธีการนั้น สัตว์ทุกตัวที่ถึงวาระสุดท้ายของชีวิต เขาจะสามารถระลึกกรรมได้ว่าวันนี้เขาจะต้องตาย และจะต้องตายด้วยเหตุใด้เหตุหนึ่งแน่นอน เขาจะไม่โกรธคนที่ทําร้ายเขา,01.23.38,01.26.08,
เคยปฏิบัติด้วยอานาปานสติ ดูลมหายใจ จนจิตเห็นเป็นแสงสีขาว แล้วไม่รู้สึกถึงร่างกาย ไม่รู้สึกได้ถึงลมหายใจ และจิตลงภวังค์ อาการเหมือนตกจากที่สูง สภาวะครั้งสุดท้ายเห็นเส้นขุดกลางอก ตอนนี้จิตฟุ้ง,ในอานาปานสติก็พูดถึงเรื่องนี้ว่ามันจะเกิดภาวะนิมิตขึ้น พอกล่าวถึงขั้นตอนนี้ก็ให้พิจารณานิมิตนี่แหละว่าเป็นสังขาร ฉะนั้นสุดท้ายแล้วพระองค์ก็บอกว่าให้พรากจิตออกจากอานาปานสติ แล้วพิจารณาเห็นความเสื่อมความสิ้นของสังขารทั้งหลาย แล้วจึงจะเข้าไปสู่กระบวนการของวิปัสสนา และเมื่อพิจารณาเห็นความเสื่อมความสิ้นด้วยอนุปัสสนาสาม คือ อนิจจานุปัสสนา ทุกขานุปัสสนา อนัตตานุปัสสนา ในอานาปานสตินั้นพิพากออกมา หมายความพระองค์ไม่ได้ให้ทรงอานาปานสติอย่างนั้นไว้ตลอดนะ ให้พรากจิตออกจากสิ่งที่เป็นนิมิตนั้น จากนั้นให้พิจารณาเป็นสังขารด้วยอนุปัสสนาสาม จิตจะเข้าสู่วิปัสสนา พอเข้าสู่วิปัสสนาโดยการเห็นความเสื่อมความสิ้นของสังขารคือนิมิตรนั้นเสื่อมสิ้น หรืออานาปานสติเสื่อมสิ้น ไม่สามารถตั้งมั่นอยู่ได้ตลอดไป มันก็จะเข้าไปสู่การตรัสรู้ธรรมในเบื้องหน้า คือเห็นความเกิดความดับนั่นเอง,01.26.09,01.28.00,
"คุณแม่มีใจยึดมั่นอยากทําบุญกฐินมาก ถึงขั้นว่าตายตาไม่หลับถ้าไม่ได้ทํา แต่ยังไม่สะดวกด้านทุนทรัพย์ ด้วยตอนนี้มาติดตามพระอาจารย์ ยิ่งรู้สึกไม่อยากให้คุณแม่หมกมุ่น
ทุกข์เพราะเรื่องนี้ จะมีวิธีแนะนําอย่างไรดี",บุญที่เกิดจากการทํากฐิน แม้จะมีอานิสงส์มากตามการที่คุณแม่เคยได้ยินได้ฟังมา อาจารย์อยากจะแนะนําว่า บุคคลผู้น้อมจิตเข้าสู่กระแสพระรัตนตรัยด้วยบทรำลึกถึงพระรัตนตรัยที่ว่า พุทโธเมนาโถ พระพุทธเจ้าเป็นที่พึ่งอันประเสริฐของข้าพเจ้า ธัมโมเมนาโถ พระธรรมเป็นที่พึ่งอันประเสริฐของข้าพเจ้า สังโฆเมนาโถ พระสงฆ์เป็นที่พึ่งเอาประเสริฐของข้าพเจ้า ระลึกย้ำๆซ้ำๆจนให้บทนี้แนบอยู่กับจิต เมื่อบทนี้แนบอยู่กับจิตได้แล้วจิตจะสามารถสัมผัสกับกระแสพระรัตนตรัยได้ อานิสงค์ของการระลึกถึงพระรัตนตรัยนี้ มีอานิสงส์มากกว่าการทํากฐินถึงหนึ่งร้อยครั้ง มีอานิสงส์มากกว่าสร้างโบสถ์ถึงหนึ่งร้อยหลัง มีอานิสงส์มากกว่าการสร้างเจดีย์หนึ่งพันเจดีย์ ฉะนั้นขอให้คุณแม่รับรู้ถึงอานิสงส์ของการระลึกถึงพระรัตนตรัย แล้วให้จิตเรายึดเกาะอยู่กับพระรัตนตรัยนี้ ก็เพียงพอในการที่จะเป็นบุญเป็นกุศลในจิตของเราแล้ว,01.28.03,01.30.56,
เดินจงกรมท่องธาตุสี่อยู่ มีสภาวะหนึ่งว่าน้ำลายที่อยู่ในปากทําไมมันเยอะจัง พอกลืนน้ำลาย น้ำลายก็ออกมาอีก จึงสงสัยทําไมน้ำในร่างกายมันเยอะเต็มไปหมด สภาวะนี้คืออะไร ควรทําต่อไปหรือไม่,"อาการต่างๆ มักจะแสดงออกในเรื่องของวิบากบางอย่างหรือพระอาจารย์ขอวินิจฉัยว่าอาจจะมีบางอย่างรบกวนอยู่ แนะนําให้สวดอานาตาติยปริตรก่อน
จะสวดก่อนเดินจงกรม หรือก่อนนอนก็ได้ แล้วลองเทียบเคียงดู เพราะการท่องธาตุกรรมฐานสี่ มันจะมีพลังขับดันธ์อะไรบางอย่างในร่างกายเรา เพราะฉะนั้นบางอย่างที่มันถูกขับดันออก มันจะต้องขับดันออกผ่านตัวเรา ฉะนั้นแนะนําให้สวดอานาตาติยปริตร เจ็ดรอบ บทเดียว ติดต่อกันเจ็ดวัน",01.31.41,01.33.17,
อธิบายเรื่องการใช้ขันติธรรม ที่เป็นเครื่องเผากิเลส ,ขันติคือความอดทน จะอดทนกับอะไรไม่ได้ ถ้าไม่อดทนต่อความทุกข์ เพราะความสุขมันไม่จําเป็นต้องอดทนอะไรเลย ฉะนั้นเมื่อประสบกับความทุกข์ให้ใช้ความอดทน ลักษณะของความอดทนต้องใช้การฝืน เป็นความสําคัญอย่างยิ่ง การฝืนเป็นข้อปฏิบัติหลัก ประกอบกับขันติที่จะทําให้ขันติลุล่วงต่อเหตุการณ์แห่งความทุกข์ หรือสิ่งที่ไม่ดีที่ผ่านเข้ามาในภายในชีวิตของเรา การใช้ขันติที่ถูกต้อง คือการเก็บความทุกข์อันนั้นไว้ เพื่อไม่ให้ความทุกข์นั้น กระทบกระทั่งผู้อื่นทางกาย วาจาหรือใจ แล้วเปลี่ยนความทุกข์นั้นให้กลายเป็นพลังงานที่สร้างสรรค์และกระทําสิ่งที่มันเป็นประโยชน์ การฝึกแบบนี้อยู่เสมอ จะได้ชื่อว่าเป็นการใช้ความอดทนในการเปลี่ยนเหตุร้ายให้กลายมาเป็นดีได้ แล้วเราก็จะผ่านพ้นเรื่องราวร้ายๆในชีวิต และจะเดินอยู่ในหนทางแห่งความหลุดพ้นในเบื้องหน้าได้,01.33.18,01.34.50,
