question,answer,start_time,end_time 
*คำบรรยายต้นคลิป*,มนุษย์ทั้งหลายนี้ไม่ค่อยจะเข้าใจความเป็นธรรมดาที่พระองค์ตรัสสอนแล้วชี้ให้เราได้เห็น ที่มันประจําอยู่ในจิตในใจหรือในตัวในตนในธาตุในขันธ์นี่แหละ เพราะนั้นมันเป็นสัจจะ เมื่อไม่เข้าใจก็ปฏิบัติต่อมันไม่ถูก เมื่อปฏิบัติต่อมันไม่ถูกก็เลยเก็บเอาความวุ่นวายมาเป็นปัญหาต่อ หลักการของพระพุทธศาสนาคือให้ไปเห็นว่าความวุ่นวายนี้มันเกิดแล้วมันดับไปตามกฎสัจธรรม หน้าที่ของเราคือเข้าใจการเกิดขึ้นของมัน เข้าใจการตั้งอยู่หรือปรุงแต่งจิตเราอยู่ให้เป็นความวุ่น แรกๆจิตอาจจะยังไม่สามารถอดทนต่ออาการวุ่นวายที่มาปรุงแต่งจิตได้ แต่เมื่อเรายอมเพื่อที่จะเรียนรู้มันต่อไปเราจะมีสติปัญญาขึ้นมารับรู้ในความวุ่นวายนั้น เมื่อสติปัญญามันได้เกิดขึ้นแล้ว ความวุ่นวายที่ผ่านเข้ามาในจิตจะไม่ทําให้เรามีความทุกข์กับความวุ่นวายที่กําลังเป็นอยู่ จิตเราก็จะอยู่เหนือความวุ่นวายนี้ได้ ,00.00.16,00.01.10
ประเด็นในการที่จะอธิบายธรรมะในช่วงเวลานี้ จากคําถามที่ถามเข้ามาค่อนข้างจะเป็นวิชาการสักหน่อยหนึ่ง แต่จําเป็นจะต้องอธิบายเพราะเป็นความ ข้องใจสําหรับผู้ถามมา ข้องใจก็คือจับประเด็น แยกแยะที่เป็นด้านของความรู้ ความเข้าใจยังไม่ดีพอ เลยจําเป็นจะต้องอธิบายให้เข้าใจ ประเด็นที่ถามมาก็คือว่าอากาศธาตุเป็นอุปาทายรูปขั้นอยู่ตามมหาพุทธรูป และรูปอื่นๆตามคันถะ คันถะคือการเล่าเรียน ที่เรียนมานั้นเรียกปริเฉทรูป ซึ่งตําราแปลว่าช่องว่างที่คั่นระหว่างรูปกลาปกับรูปกลาปเกิดคําถามขึ้นมาว่าอากาศธาตุนี้เป็นอย่างเดียวกันกับอรูปกรรมฐานหรือไม่หรือไม่ใช่คะ ,ประเด็นก็คืออากาศธาตุ เป็นอย่างเดียวกันกับอรูปกรรมฐานหรือไม่ หรือไม่ใช่ ใช่หรือไม่ใช่ อาจจะเป็นความไม่เข้าใจ หรือว่าไม่แทงตลอด ตามที่เรียนมาในรูปยี่สิบแปด อากาศธาตุเป็นแต่อากาศธาตุเป็นรูป แต่อากาสานัญจายตนะเป็นอรูป จึงควรเป็นคนละอย่างกัน ถ้าอย่างนั้นปริจเฉทธรูปคืออะไรคะ ตอนนี้รู้สึกว่าผู้ถามจะสับสน จิตคิดต่อถึงการเสวยอารมณ์ที่เป็นอายตนะภายนอกกับภายในแล้วระหว่างสองอายตนะก็ต้องมีอากาศธาตุ คั่นอยู่ แม้แต่ในธาตุลมก็ยังมีอากาศธาตุคั่นอยู่ทั้งหมดใช่ไหมคะ แล้วที่เป็นอันเดียวกันกับอากาสานัญจายตนะวิญญานัญจายตนะ อะกินกันยะนะ เนวะสัญญานาสัญญายตนะ ไม่ว่าจะเป็นอันเดียวกันหรือไม่ คือสรุปแล้วไม่มีเราจริงๆ นี่คือบทสรุปนี่ดูเหมือนว่า เข้าใจนะไม่มีเราจริง ๆ มีแต่สังขตธรรมคือสรุปทุกอย่างคือ ไม่มีเราจริง ๆ อันนี้ดูเหมือนเข้าใจ แต่ก็บอกว่ากราบขอความกระจ่าง ขัดแย้งกันยังไงไม่รู้ ก็คือว่าถ้าเข้าใจแล้วว่าไม่มีเรา มันก็ไม่มีอะไร แต่ทีนี้ขอความกระจ่าง ว่าอากาศธาตุเป็นอุปาทายรูป คําว่าอุปาทายรูปคือรูปอาศัยขั้นอยู่ตามมหาพุทธรูป มหาพุทธรูปก็คือรูปที่เป็นรูปหลักก็คือธาตุดิน ธาตุน้ํา ธาตุไฟ ธาตุลมอันนี้เป็นรูปหลัก หรือว่าเป็นประธานของรูปทั้งปวง อุปาทายรูปคือรูปอาศัย แล้วก็รูปอื่นๆ อากาศธาตุนี่เรียกปริจเฉทรูป ปริจเฉทรูปก็คือรูปที่ทําหน้าที่เป็นช่องว่างระหว่างวัตถุสองอย่าง ที่เขาใช้คําว่ากลาป เขาเรียกว่ากลาป กลาปคือกลุ่มรูปทั้งหลาย มันจะมีช่องว่างทุกชนิด รูปทุกชนิดจะมีช่องว่าง แม้แต่เหล็กก็มีช่องว่าง เพชรก็มีช่องว่าง ไม่มีรูปไหนที่ไม่มีช่องว่างอย่างนี้ในกายของเราก็มีช่องว่าง ช่องว่างอย่างนี้เรียกว่าอากาศธาตุ อากาศธาตุจัดเป็นรูป แน่นอน ยังไงก็จัดเป็นรูป,00.01.24,00.05.16
ทีนี้ความสงสัยก็คือว่าสงสัยระหว่างอากาศธาตุกับอากาสานัญจายตนะเป็นอย่างเดียวกันหรือไม่,เรื่องนี้ต้องอธิบายด้วย พระสูตรที่เรียกว่าธาตุวิภังคสูตร ธาตุวิภังคสูตรที่พระองค์แจกแจง ชีวิตมนุษย์นี่แหละว่ามนุษย์เรานั้นจะมีอยู่หกธาตุ ทั้งหมดเลยหกธาตุ ธาตุดิน ธาตุน้ํา ธาตุไฟ ธาตุลม อันนี้คือมหาภูตรูป สี่คือธาตุอันเป็นธาตุหลักธาตุใหญ่อย่างนี้ มหาคือใหญ่ ต่อมาก็เป็นอากาศธาตุ ธาตุที่ห้าแล้วก็วิญญาณธาตุธาตุที่หก พระองค์ตรัสแค่นี้ สรุปแล้วก็คือมีรูปกับนาม รูปมาเสร็จสิ้น อยู่ตรงที่อากาศธาตุ ธาตุดิน ธาตุน้ํา ธาตุไฟ ธาตุลม แล้วก็อากาศธาตุจัดเป็นรูปทั้งหมด อากาศธาตุจะเป็นรูปทั้งหมด วิญญาณธาตุจะเป็นนาม หรือเรียกว่าอรูป ฉะนั้นพระพุทธเจ้าตรัสว่าในร่างกายเรา มีธาตุดิน ธาตุน้ํา ธาตุไฟ ธาตุลม และก็ช่องว่างระหว่างธาตุนั้น ช่องว่างระหว่างธาตุดิน ช่องว่างคือดินกับดินเองด้วยกัน ช่องว่างระหว่างน้ํากับน้ําเองด้วยกัน ช่องว่างระหว่างไฟกับไฟเองด้วยกัน ช่องว่างระหว่างลมกับลมเองด้วยกัน และช่องว่างระหว่างดินระหว่างน้ําระหว่างไฟ ระหว่างลมของแต่ละธาตุด้วย อย่างนี้ทุกอันจะมี ทุกอย่างจะมีช่องว่างอยู่ ช่องว่างอย่างงี้เรียกว่าอากาศธาตุ อากาศธาตุจะทําหน้าที่ให้ธาตุอื่นตั้งอยู่ เพราะถ้าไม่มีอากาศสะธาตุ ธาตุธาตุทั้งปวงจะตั้งอยู่ไม่ได้ แต่ธาตุทั้งปวงนั้นจะประกอบกันได้ จะตั้งอยู่ได้ ก็โดยอาศัยอากาศธาตุ ถ้าไม่มีอากาศธาตุ คือถ้าไม่มีที่ว่าง รูปธาตุทั้งหมด จะไม่สามารถตั้งอยู่ได้ รูปธาตุทั้งหมดจะตั้งอยู่บนความว่างเท่านั้น คืออากาศะ พอตั้งอยู่ความว่าง รูปทั้งหมดที่ตั้งอยู่ในความว่างนี้ จะไม่สามารถตั้งอยู่โดยความเป็นแท่งทึบ คือจะต้องมีอากาศธาตุขั้นหรือว่าแทรกทุกๆอณูของรูปนั้นทุกๆอณูเลย จะมีอากาสะคือช่องว่างอย่างนี้ แต่พระองค์ไม่ให้กําหนดถึงขั้นนั้น พระองค์ให้กําหนดช่อง ว่าง ในร่างกายเราคือช่องจมูก ช่องหู ช่องปาก ช่องทวารหนัก ช่องทวารเบา สิ่งเหล่านี้พระองค์ ให้กําหนดหมายเพียงแค่ว่า อวัยวะใดก็ตามที่ไม่ติดกันมันมีช่องว่างอยู่ มันไม่ติดกัน ไม่เป็นหนึ่งอันหนึ่งอันเดียวกัน ไม่สืบเรื่องกัน ไม่เป็นรูปติดต่อกันนี้ตรงนั้นเรียกว่า อากาสะ  จะเป็นรูปทั้งหมด เมื่อพระองค์ตรัสเสร็จแล้วนั้นคือถ้าจะพูดเกี่ยวกับกรรมฐานคือมันมีรูปกรรมฐานกับอรูปกรรมฐาน บรรดารูปกรรมฐานคือเกี่ยวกับธาตุดิน ธาตุน้ํา ธาตุไฟ ธาตุลม แล้วก็อากาศธาตุทั้งหมดนี้จัดเป็นรูปกรรมฐานทั้งหมดเลย บุคคลผู้เจริญฌานมาถึงฌานสี่ในรูปกรรมฐานนี้จะมาสิ้นสุดตรงนี้ ถ้าจะก้าวเข้าไปสู่ฌานต่อไปต้องเป็นอรูป ทีนี้แต่ในธาตุธาตุวิภังคสูตร พระพุทธเจ้าตรัสกระบวนการของการจะก้าวเข้าไปสู่อรูป โดยพระองค์ตรัสเรื่องของอากาศธาตุเป็นที่สุดของรูปกรรมฐาน การที่พระองค์ตรัส อากาศธาตุเป็นที่สุด พระองค์ตรัสโดย อธิบายว่าอากาศธาตุนี้ ก็เป็นปัจจัยปรุงแต่งและมีปัจจัยปรุงแต่งอย่างนี้ ฉะนั้นจิตที่รู้ว่าอากาศธาตุนี้เป็นปัจจัยปรุงแต่งและมีปัจจัยปรุงแต่งในตัวอากาศธาตุเองนั้นจิตนั้นย่อมเข้าไปสู่อุเบกขาคือความเป็นกลาง แล้วความเป็นกลาง มันจะต้องเป็นเองไม่ใช่ทําให้มันเป็น หมายถึงว่าถ้าเมื่อใดก็ตามที่เรารู้อากาสะ คืออากาศช่องว่าง สิ่งที่ว่าง พื้นที่ที่ว่าง ตัวความว่าง ถ้าเขาจะทําถ้าประเภทนักปฏิบัติในชั้นธรรมกสิณ เขาก็จะพยายามเจาะ วัตถุที่เป็นแผ่นให้เป็นช่อง แล้วให้ตั้งแผ่นที่เป็นช่องนั้นไว้ที่ว่างๆ แล้วก็เพ่งไปที่ช่องว่างนั้น แล้วกําหนด อากาสะ คือกลุ่มพวกที่ทํารูปกรรมฐานเขาจะทําอย่างนั้น แต่ในความหมายของพุทธองค์ พระองค์ไม่ได้ให้เราไปเพ่งอย่างนั้น การเพ่งอย่างนั้นเป็นการกระทําแบบพวกกลุ่มฤาษีดาบส แต่ในความหมายของพระองค์ พระองค์ให้เพ่งมาที่กาย ช่องจมูก ช่องปาก ช่องหูอย่างนี้ ช่องทวาร อวัยวะใดๆที่ไม่ติดต่อเนื่องกัน อันนั้นแหละก็คืออากาสะ พระองค์ให้เพ่งไปตรงนั้น ให้รับรู้อยู่ตรงนั้นให้เข้าใจอยู่ตรงนั้น ว่ามันมีอากาสะอยู่ในร่างกายเรา คําว่าธาตุในความหมายของพระพุทธศาสนาในทางธรรมนั้น ไม่ได้หมายถึงธาตุอากาศ คือไม่ได้หมายถึงออกซิเจนอย่างนี้ไม่ได้หมายถึงตัวนั้น แต่หมายถึงแค่ช่องว่างเท่านั้นเอง เมื่อรู้ว่าช่องว่างนี้ก็เป็นปัจจัยปรุงแต่ง และมีเหตุของปัจจัยหลายๆอย่างมาปรุงแต่ง จึงทําให้รับรู้ช่องว่างนี้ได้คือระหว่างรูปกับรูป แล้วก็จะเห็นช่องว่างในระหว่างรูปกับรูปนั้น คือช่องว่างของรูปที่ไม่ติดต่อเนื่องกัน จะมีช่องว่างอยู่ อันนี้ก็คืออากาสะ ฉะนั้นปัจจัยปรุงแต่งอย่างนี้จึงสามารถรู้ได้ว่านี่คืออากาสะ พอรู้ได้ว่าอากาสะ รู้ว่าปัจจัยปรุงแต่งอย่างนี้ รู้อยู่เป็นประจํา รู้อยู่เรื่อยๆ รู้อยู่สม่ำเสมอ รู้จนความรู้นั้นมันคลายออกจากการรับรู้อากาสะ เข้าสู่อุเบกขา อุเบกขามันจะมาเอง อันอุเบกขาที่มานี้ พระองค์เรียกว่าอุเบกขาอันบริสุทธิ์ อันอุเบกขาอันบริสุทธิ์นี้พระองค์บอกว่า จะมีสิ่งหนึ่ง ที่ปรากฏขึ้นมาก็คือการรับรู้เรียกว่าวิญญาณธาตุมาแล้ว อันนี้คืออรูป อรูปมาแล้วแล้ววิญญาณธาตุอันนี้พระองค์ตรัสว่าวิญญาณธาตุนี้จะไปรับรู้เวทนาก็คือนาม นามก็คืออรูป ยังไม่เข้าสู่อากาสานัญจายตนะยังไม่เข้าไปถึงตรง ตรงนั้น พระองค์ตรัสถึงเวทนาก่อน อันนี้ไม่เกี่ยวกับรูปแล้ว วิญญาณก็เป็นอรูปไม่ใช่ตัวรูป และก็สิ่งที่วิญญาณรับรู้อยู่ เมื่อก้าวล่วงรูปทั้งหมดแล้ว ก็จะคือเวทนา เมื่อวิญญาณรับรู้เวทนาอยู่ ย่อมเข้าใจเวทนาว่าเวทนานี้มาจากผัสสะ เวทนาที่มาจากผัสสะนี้ หากผัสสะใดเข้ามากระทบกับชีวิตเรา สุขก็ตาม ทุกข์ก็ตาม ไม่สุขไม่ทุกข์ก็ตามเวทนาก็แสดงออกตาม เหตุปัจจัย เหตุปัจจัยที่เข้ามากระทบนั้น แล้วเหตุปัจจัยที่เข้ามากระทบนั้นอันเป็นตัวก่อให้เกิดการเสวยอารมณ์ในเหตุปัจจัยนั้น เสวยอารมณ์ ในผัสสะใด อันประกอบด้วยสุข เสวยอารมณ์ในผัสสะใดอันประกอบด้วยทุกข์ เสวยอารมณ์ผัสสะใดอันประกอบด้วยความไม่สุขไม่ทุกข์ ก็ การเสวยอารมณ์นั้นย่อมแสดงออกถึงอารมณ์แห่งการเสวย เสวยสุขก็แสดงความสุข เสมอทุกข์ก็แสดงความทุกข์ แสวงความไม่สุขไม่ทุกข์ก็ แสดงความไม่สุขไม่ทุกข์ออกมา การที่พระองค์ตรัสอย่างนี้ ว่าก่อนที่จะมีผัสสะ ผัสสะเป็นปัจจัยทำให้เกิดเวทนา ก่อนที่จะมีผัสสะมากระทบนั้นถ้าผู้พิจารณาหรือเพ่ง รูปกรรมฐานอยู่นั้นเป็นการเพ่งกรรมฐานอยู่ในฐานะของอุเบกขา อุเบกขายาน อุเบกขานี้เป็นอุเบกขาของการที่เกิดจากการเพ่ง จะเป็นอุเบกขายานก็ได้จะเป็นอุเบกขา สมาธิก็ได้ ฌานนี้มันจะมี วิตก วิจารณ์ ปิติ สุข เอกัคคาตา แล้วก็อุเบกขา แต่ส่วนมากอุเบกขาเขาจะไม่นับเป็นฌาน เขาเรียกว่าเป็นตัวรองรับ คือพิจารณารูปกรรมฐานบนพื้นฐานของอุเบกขา อย่างประมาณนี้ พอก้าวล่วงรูปทั้งหมดแล้ว พุทธเจ้าตรัสก่อนหน้าที่จะไปรับรู้เวทนานั้นว่า พอเข้าถึงอุเบกขาที่พ้นจากรูปกรรมฐานคืออากาศธาตุเสร็จสิ้นเรียบร้อยแล้ว จะมีสิ่งที่ปรากฏขึ้นมาคือวิญญาณในชั้นนาม จริงๆวิญญาณนี้มันก็ปรากฏอยู่แล้วแหละเพียงแต่ว่ามันถูกรูปกรรมฐานปิดบังไว้มันจึงไม่ปรากฏออกมาอย่างเด่นชัด พอพ้นจากรูปกรรมฐานแล้ววิญญาณก็ปรากฏอยู่บนอุเบกขา ทีนี้เมื่อมีผัสสะเข้ามาวิญญาณอันมีอุเบกขาเป็นที่ตั้งนั้นย่อมไปรับรู้ เวทนาทั้งสาม ตรงนี้มันทําให้เราได้เห็นว่าชีวิตเรานั้นถ้าไม่มีผัสสะมากระทบเราสามารถที่จะเลือกอยู่กับอุเบกขาได้ แต่เป็นอุเบกขาไม่ใช่ไม่ได้ผ่านการฝึกฝน เป็นอุเบกขาที่เราฝึกปฏิบัติจากการพิจารณากาย ถ้าคนพิจารณากายบ่อยๆ เช่น แยกร่างกายเป็นดิน เป็นน้ํา เป็นไฟ เป็นลม หรือพิจารณาร่างกายหกขั้นตอนตามที่พระอาจารย์แนะนําและสอนไป เขาจะมาเจอสภาพอย่างนี้เจอสภาพที่เรียกว่าอุเบกขานี้ อุเบกขาชนิดนี้เป็นอุเบกขาของความรู้ ความปฏิบัติ นับเนื่องในฌาน แต่จะไม่ได้นับว่าเป็นตัวฌาน ทั้งหมด เพราะว่าบางจําพวกเขาถือว่าฌานมีสี่เรียกว่าจตุตถฌาน ในรูปกรรมฐานทั้งหมด แต่บางจําพวกก็นับด้วยว่าอุเบกขา ซึ่งเป็นผลมาจากการทําฌานนั้น แม้จิตจะเป็นเอกกัคคตาก็ตามแต่เป็นเอกัคคตาที่ตั้งอยู่บนอุเบกขาพอมีอุเบกขา เขาก็นับว่าอุเบกขาควรจะเป็นฌานที่ห้า ก็เลยมีกลุ่มยึดถือฌานที่ห้าเป็นปัญจมฌาน แต่พระพุทธเจ้าไม่ได้ตรัส ไม่ได้ตรัสถึงฌาน ฌานที่ห้านะ พระองค์ตรัสเพียงแค่ฌานสี่ อุเบกขามันไม่ได้รับเป็นฌาน อุเบกขานับ เป็นองค์ประกอบที่จะคอยทําหน้าที่การก้าวล่วงรูปและเข้าสู่อรูป เพราะว่าก่อนหน้าที่จะเข้ามาสู่อรูปนั้น การพิจารณาอากาศธาตุซึ่งเป็นตัวรูปอยู่ ซึ่งเป็นความว่าง ความว่างแน่นอนไม่มีสุขไม่มีทุกข์ในนั้น มันก็คือความว่าง มันเลยไปสร้างแม้แต่ความว่างนั้นก็ไม่ใช่อทุกขมสุข ถ้าไม่มีการเสวยมันจะมีเวทนาได้ก็ต่อเมื่อมีการเสวย ทีนี้ชีวิตมนุษย์ มันดํารงอยู่ได้โดยปราศจากการเสวยไม่ได้ ถ้าจะนับในตอนที่เป็นอุเบกขาก็สามารถนับเป็นอทุกขมสุขเวทนา โดยมีอุเบกขาเป็นที่ตั้ง แต่อทุกขมสุขเวทนาไม่แสดงอาการเสวยเพียงแต่ว่าผัสสะเมื่อยังไม่มากระทบ วิญญาณยังจะรับรู้อุเบกขาที่พ้นจากรูปกรรมฐาน ก็คือพ้นจากฌานที่สี่ ก็อยู่ในอุเบกขาตัวนี้ คนที่พิจารณาร่างกายมากๆจะมาเจอธรรมชาติตัวนี้บางทีมาเจอแล้วมาแยกไม่ออกว่า อันนี้จะเรียกว่าอุเบกขาเวทนา หรืออุเบกขายานหรืออุเบกขาอะไร อันนี้นับเนื่องในฌาน แต่ไม่ใช่ตัวฌานแท้อย่างนี้ ฉะนั้นมันเป็นรอยต่อที่จะก้าวเข้าไปสู่สิ่งที่เรียกว่าอรูป เมื่อพระองค์ตรัสถึงเวทนาแล้วว่าวิญญาณจะไปรับรู้เวทนาว่ามาจากผัสสะ หมายถึงว่าภาวะชีวิตมนุษย์เราต้องมีผัสสะเข้ามากระทบ แน่นอนจะไม่ให้กระทบไม่ได้ มันต้องมี พอมีกระทบก็มีการเสวยอารมณ์ พอมีการเสวยอารมณ์ จึงแสดงอารมณ์ที่เสวยนั้นออกมาตัวอย่างเช่น ถ้ากินพริกก็เผ็ด กินเปรี้ยวก็เปรี้ยว กินมะนาวก็เปรี้ยว กินพริกก็เผ็ด กินมะนาวก็เปรี้ยวกินน้ําตาลก็หวาน คือการเสวยอารมณ์ แต่อารมณ์นั้นมันไม่ได้มีก่อนอยู่กับจิต เพราะก่อนที่จะไปเสวยอารมณ์จิตอยู่เบกขาอยู่  เขาบอกถ้าเป็นอุเบกขาแล้วไม่ทําหน้าที่ในการเสวยอารมณ์อทุกขมสุข หรืออะไรอย่างนี้เราต้องมามองว่าจตุตถฌานนั้น ฌานที่สี่ที่มันก้าวล่วงรูปมาทั้งหมดนี้มันจะไม่เสวยแล้ว มันจะดับ ดับการเสวย แล้วมันทรงอยู่กับอุเบกขา ทรงอยู่ความเป็นกลาง แล้วมันรักษาจิตที่เข้าไปถึงจุดนั้นไม่ให้ปรากฏการเสวยอารมณ์ใดๆต่อเมื่อมีผัสสะใหม่เข้ามา ทีนี้กระบวนการแห่งจิตนั้นมันรวดเร็วมาก มันรวดเร็วตรงที่ว่าเมื่อทรงอยู่กับอุเบกขาอยู่วิญญาณ นามมันต้องมาแล้ว คืออรูปมันต้องมา มันจะหลีกเลี่ยงไม่ได้เลย เพราะฉะนั้นแม้สิ้นสุดอยู่ตรงที่รูปกรรมฐานแล้วมันมีความจําเป็นอย่างมากที่ต้องรู้อรูปคือวิญญาณ วิญญาณเข้ามาทําหน้าที่ในการรู้ว่าผัสสะ เพราะมีวิญญาณนี่แหละมันเลยมีผัสสะ ถ้าไม่มีวิญญาณผัสสะก็จะไม่เกิดขึ้น กระบวนการของผัสสะจะเกิดขึ้น หนึ่งผัสสะได้นั้นก็ต้องมีหนึ่ง วิญญาณ มีอายตนะภายใน มีอายตนะภายนอกกระทบกันเข้าเรียกว่าผัสสะ ผัสสะเป็นปัจจัยให้เกิดเวทนา ฉะนั้นวิญญาณนี่จะจัดอยู่ในส่วนของนาม ก็คือระบบของจิตทั้งหมด ถ้าพูดถึงวิญญาณไม่ได้พูดถึงวิญญาณโดดๆ ถ้าพูดถึงวิญญาณต้องพูดถึงสังขารด้วย แล้วพูดถึงสัญญาด้วย แล้วก็พูดถึงเวทนาด้วย แต่กิจของสัญญากับสังขารยังไม่ทําหน้าที่ แต่วิญญาณจะทําหน้าที่ก่อนในการรับรู้ แต่รับรู้อะไร รับรู้เวทนา เพราะอะไรเพราะมีผัสสะ ผัสสะมาจากไหน อายตนะภายในภายนอกกระทบ เพราะอายตนะภายในภายนอก กระทบอยู่แล้ว กระทบอะไร ตัวอย่างเช่น เมื่อก้าวล่วงรูป ประเภทรูปทั้งหมดไม่กระทบก็เป็นนาม นามคือเวทนาที่มาจากผัสสะอันประกอบไปด้วยตัววิญญาณขันธ์ วิญญาณขันธ์ ที่มันคอยเป็นตัวรับรู้ก่อให้เกิดผัสสะ ทีนี้การรับรู้นั้น มันจึงยังไม่ก้าวเข้าไปถึงตัว อากาสานัญจายตนะ แต่มันรับรู้อยู่ที่เวทนา เวทนาเข้ามาคั่นแสดงอาการ ฉะนั้นพุทธองค์จึงตรัสไว้ว่าเวทนา อันอาศัยอุเบกขาเป็นที่ตั้ง เกิดขึ้นเวทนานั้นก็คือสิ่งที่ถูกปรุงแต่ง สิ่งที่ถูกปรุงแต่งนี้เมื่อวิญญาณไปรับรู้ย่อมรู้ว่า เวทนานี้มาจากผัสสะ เมื่อเข้าใจว่าเวทนานี้มาจากผสะ ก็จะทราบปัจจัยปรุงแต่งตัวเวทนาเหล่านี้ เมื่อทราบปัจจัยปรุงแต่งเวทนาเหล่านี้ จิตของผู้ทราบนั้นย่อมวางเวทนา ทราบเวทนาแต่ละอันแต่ละอัน แต่ละอันว่าสุขเวทนา ทุกขเวทนา อทุกขมสุขเวทนา อทุกขมสุขเวทนามะแต่ผัสสะ แล้วก็รู้ว่า เวทนานี้ปรุงแต่งจิต จิตถูกเวทนาปรุงแต่ง เวทนากําลังปรุงแต่งจิต จิตถูกเวทนาปรุงแต่ง อย่างนี้รับรู้อย่างนี้แต่ก็ก้าวไปสู่อุเบกขาอีกครั้ง คืออุเบกขาจะเข้ามาคั่นในแต่ละครั้ง เวทนาก็ดับไป คําว่าดับก็คือไม่มีผัสสะเข้ามาสู่วิถีแห่งการเสวยอารมณ์ เวทนาดับไป เมื่อดับไปแล้วนั้นมันก็จะก้าวล่วงเวทนามา ซึ่งเป็นอรูปเหมือนกัน แต่ไม่ได้นับว่าเป็นฌาน เพราะมันจะเกิดการเปลี่ยนระหว่างรูปเข้าสู่อรูปนั้นมันจะเกิดขึ้นแบบรวดเร็ว พอเปลี่ยนมาสู่อรูปวิญญาณนั้นจะทําหน้าที่กําหนดหมาย ความว่างอีก ก็คืออากาสะ แต่ไม่ได้กําหนดหมายความว่างอากาสะ แบบอากาศธาตุ แต่กําหนดหมายความว่างของอากาศที่เกิดจากการดับของเวทนาที่ดับไปเมื่อสักครู่นี้ คือเวทนาที่ถูกรู้และถูกเข้าใจ จนดับไปแล้วเกิดอุเบกขาอย่างนี้ อากาสะก็ปรากฏพออากาสะความว่างนี้ปรากฏ มันก็จะเป็นอายตนะเข้ามาเชื่อมต่อกับจิต สังเกตว่าเวลาเราดูอะไรก็ตามเกิดดับ เวทนาเกิดดับพอดับลงไป จิตเราจะว่างด้วย อันนี้ลักษณะการว่างแบบนี้เขาเรียกว่าว่างแบบอากาสะ แต่ถ้ามีวัตถุอย่างใดอย่างหนึ่ง ผ่านเข้ามาให้เกิดการรับรู้ แล้ววัตถุและเรื่องราวเหล่านั้นรับรู้ทางตาทางหู ทางจมูก ทางลิ้น ทางกาย ทางใจ แล้วเราเข้าไปเพ่งในรูปวัตถุนั้นแล้วพิจารณาแยกๆๆๆ ในรูปวัตถุนั้น จนเหลือความว่าง คือรูปวัตถุนั้นสลายไปเป็นธาตุเหลือแต่ความว่าง พอเหลือแต่ความว่าง อันนั้นเขาเรียกว่าอากาสะ อากาศธาตุ ตัวอากาสะของรูปนั้นเรียกว่าอากาศธาตุแต่ตัวอากาสะที่เกิดจากการพิจารณา เวทนานั้นเกิดดับไปเมื่อสักครูนี้ มันเป็นอากาสานัญจายตนะ ก็ต่างจากอากาศธาตุ ถ้าถามว่าตัวเขานี่โดยตัวเขานั้น ตัวอากาสะกับตัววิญญาณที่เข้าไปรับรู้ ไม่ใช่ตัวเดียวกัน คืออากาสะนั้นมันไม่ได้เป็นตัวนํา อากาสะเป็นเพียงแต่ว่าเมื่อเวทนาดับไป สภาพการดับของเวทนานั้นก็คือ มันก็จะว่าง เขาเรียกว่าสภาพของความว่าง ใน นามตัวนี้ว่าเป็นอากาสานัญจายตนะ เป็นอายัตนะ เป็นการเชื่อมต่อไม่ใช่ตัวธาตุแบบการพิจารณาร่างกาย ต่างกัน อันนี้คือเห็นเวทนาเกิดดับ เป็นปัจจัยปรุงแต่ง เข้าใจการปรุงแต่งของเวทนา แต่เวทนาเกิดแล้วก็ดับไป เกิดแล้วก็ดับไป มันจะมีความว่างเข้ามาคั่นอย่างนี้ ฉะนั้นอากาสานัญจายตนะเริ่มตรงนี้ เริ่มตรงวิญญาณเข้าไปรับรู้ ไปเชื่อมต่อ อายตนะแปลว่าการเชื่อมต่อ พอเข้าไปเชื่อมต่อการเชื่อมต่อของวิญญาณนั้น มันก็เป็นการเชื่อมต่อที่รับรู้แต่ความว่าง อยู่อย่างนั้น พอรับรู้แต่ความว่างอยู่อย่างนั้น มากเข้าๆๆๆ นานๆ  อยู่จนเห็นว่าจังหวะที่เวทนาเกิดความว่างก็หายไป จังหวะที่เวทนาดับความว่างค่อยปรากฏอย่างนี้ คือการรับรู้อยู่อย่างนี้แม้แต่ความว่างหรืออากาสะ อากาสานัญจายตนะอย่างนี้ก็ไม่ได้ ไม่ได้สามารถเป็นที่รับรู้สืบเนื่องติดต่ออยู่กับจิตอยู่ตลอดเวลาก็เป็นเพียงแค่มีปัจจัยปรุงแต่ง ประกอบเข้ามาให้รับรู้จึงรู้ หมดเหตุปัจจัย มีปัจจัยปรุงแต่งเกิดขึ้น คือเช่นมีผัสสะเข้ามากระทบ มันก็ไม่ว่างแต่หมดเหตุปัจจัยที่เข้ามากระทบแล้วนั้นเวทนานั้นหายไป ความว่างถึงจะปรากฏ ก็เข้าใจว่าอากาสานัญจายตนะอย่างนี้ก็ตกอยู่ภายใต้ปัจจัยปรุงแต่ง พอรู้อย่างนี้นั้น จิตก็จะสลัดออก คําว่ารู้ไม่ใช่รู้คราวเดียวคือมันจะต้องรู้ผ่านการเข้าใจ ระหว่างเวทนากับการดับไปผมเวทนาแล้วปรากฏเป็นความว่าง อย่าง นี้อยู่เรื่อยๆๆๆๆๆๆ บางคราวจิตทรงตัวอยู่กับตัวอากาสานัญจายตนะนี้นาน เวทนาไม่ปรากฏหรืออาจจะมีผัสสะแต่กําลังของอากาสานัญจายตนะนั้นทรงไว้ได้มีกําลังมาก ผัสสะทั้งหลายก็เลยไม่เข้ามาสู่วิถีแห่งการกระทบ แต่พอเริ่มอ่อนลงผัสสะเริ่มสามารถกระทบได้ นะ มันก็ปรากฏเป็นเวทนา ก็ไปรับรู้เวทนา แล้วรู้เวทนานั้นเกิดดับลงไปอีกก็มารับรู้อากาสานัญจายตนะอีก สลับกันไปสลับกันมาอย่างนี้จนรับทราบอย่างนี้รับทราบจนจิตที่รับทราบอากาสานัญจายตนะอยู่นั้นวางอากาสานัญจายตนะคือวางความว่างอย่างนี้พอวางความว่าง ความว่างจะว่างยังไงก็ ก็ว่างเพราะควบคุมไม่ได้บังคับไม่ได้อย่างนี้ก็เลยตั้งความรู้ไว้เท่านั้นเองว่า รู้ไว้อย่างนี้ว่า มันจะปรากฏก็ปรากฏ ไม่ปรากฏก็ไม่ปรากฏก็จะเห็นบางคราวที่ ความว่างผัสสะเข้ามากระทบ เวทนา เกิดความว่างดับไป เวทนาถูกรู้เกิดดับ ความว่างก็ปรากฏ เกิดขึ้นใหม่ ผัสสะเข้ามากระทบ เวทนาเกิด ความว่างก็ดับไป ก็รู้เวทนาอีกอย่างนี้ แล้วก็วางเพื่อที่จะรู้ต่ออากาสานัญจายตนะเนี่ย ว่าก็เป็นของเกิดดับเหมือนกัน ไม่ได้แตกต่างจากจากธรรมชาติอื่น ก็เลยวางใจว่า แล้วก็รู้อย่างนี้แหละ การรู้อย่างนี้แหละอากาสานัญจายตนะจึงถูกวาง วางคือวางจากการเข้าไปสู่การรับรู้รับทราบ ใคร่ครวญพิจารณา แต่ไม่ใช่ว่าตัดขาดจากการรับรู้ก็ยังรับรู้อยู่ แต่มันวางที่จะเข้าไปทําเป็นฌานเป็นกรรมฐานเป็นอะไรนี้ ไม่ทํา ก็มาวางอยู่ที่ความรู้นี่ รู้อยู่เฉยๆ มันจะเกิดจะดับก็ช่างมัน ก็รู้เฉยๆ พอรู้อยู่เฉยๆอย่างนี้ก็จะเป็นวิญญาณ รู้วิญญาณเอง วิญญาณรู้ รู้วิญญาณ ก็รู้ในรู้ รู้กับรู้  ที่รู้อยู่ รู้ๆอยู่อย่างนี้แหละ รู้ไปความรู้เด่นขึ้นๆๆๆ ก็เลยชัดเจนอยู่กับตัวรู้อย่างเดียว เพราะมีตัวรู้นั้น เลยไปสามารถรับทราบความว่าง ถ้ามาอยู่กับรู้ความว่างก็ดับไป จังหวะที่ว่าความว่างดับไปนั้นมันยังมีอุเบกขารองรับ สังเกตว่าพระองค์จะตรัสไว้นั้นจะมีอุเบกขารองรับมาเป็นทุกๆระยะ นั่นหมายถึงว่าอรูปกรรมฐานก็จะทําอยู่บนพื้นฐานของจิตที่เป็นอุเบกขาเป็นอุเบกขาเป็นพื้นฐาน อุเบกขาชนิดนี้ ต้องเป็นผลมาจากรูปกรรมฐานสี่หรือว่าฌานสี่ก่อน ถึงจะสามารถมาเจริญอรูปกรรมฐานบนอุเบกขานี้ได้ พอเจริญมาจนถึงวิญญาณัญจายตนะที่เชื่อมต่อกับรู้ตัววิญญาณนั่นแหละเชื่อมต่อกับวิญญาณ เขาบอกแล้ววิญญาณจะไปรับรู้วิญญาณได้อย่างไรก็อธิบายอย่างนี้ว่าวิญญาณเก่าดับไปวิญญาณใหม่ก็เกิดขึ้นมา ก็รับรู้อย่างนี้รับรู้วิญญาณเก่าที่ดับไปนั้น ทีนี้ พอรู้ความรู้นั้นมันชัดเจนมากเข้าๆ ก็รู้ว่าวิญญาณนี้ก็ดับ พอรู้วิญญาณดับ พอรู้ว่าวิญญาณนี้ดับไป ก็เข้าใจ เข้าใจด้านการปรุงแต่งว่าวิญญาณนี้มีเป็นปัจจัยปรุงแต่ง พอวิญญาณนี้เป็นปัจจัยปรุงแต่ง มันถึงจะรู้ไม่มีปัจจัยปรุงแต่ง มันก็ไม่รู้ เหมือนกันนะ วิญญาณก็ไม่ได้หมายถึงว่ามันจะรู้ไปได้ตลอด ไม่ใช่รู้แล้วจะคงอยู่ กูรู้อย่างนั้นตลอดไป อย่างนี้ก็เลยวางความรู้ แต่จะวางหมดไม่ได้ มันเลยมีเหลือรู้อยู่นิดหนึ่ง วางความรู้ทั้งหมดลง วางความรู้ในชั้นของอรูปฌาน ในชั้นของฌาน ชั้นนี้ก็จะไปเพ่งไปดู ไปพิจารณา ไปทําอะไรมันนั้นมันก็วางลง พอวางลงก็จะเข้าสู่อุเบกขา พออุเบกขาความรู้จะเหลือนิดหน่อย นิดหน่อยนี่แหละเค้าเรียกว่า อากิญจัญญายะ ก็คือตัววิญญาณนี้แหละ แต่มันเหลือนิดหน่อยอย่างนี้ คือไม่ได้ใส่ใจ ไม่ได้ไปให้ความสําคัญมาก ก็เลยรับทราบแต่ความนิดหน่อยอย่างนี้ติดต่อเนื่องกันไป ความนิดหน่อยอย่างนี้ไปจนความ เล็กน้อยนั้นมัน มันเบามาก เหลือสัญญาเข้าไปกําหนดหมายในความเล็กน้อย  แต่เนื่องด้วยว่าความเล็กน้อยของวิญญาณขันธ์ ที่มันแสดงอาการของความรู้ขึ้นมานิดเดียว นิดหน่อย ไม่มาก สัญญาก็เลยไปกําหนดหมายในวิญญาณนั้นคือการวิญญาณัญจายตนะ รับรู้บ้างไม่รับรู้บ้าง เหมือนกับรับรู้ แล้วก็เหมือนกับไม่รับรู้ พยายามจะกําหนดแต่มันความรู้มันน้อยมาก ไม่ค่อยปรากฏชัด ก็เลย สัญญาก็เลยกําหนดหมายว่า รู้ก็ช่าง ไม่รู้ก็ช่างอะไรอย่างนี้ สัญญาก็เลยไปกําหนดดู ก็เลยเป็นเนวสัญญานาสัญญายตนะ คือจะกําหนดหมายก็ไม่ใช่ ไม่กําหนดหมายก็ไม่ใช่ แต่มันก็มีความรู้นิดหน่อยอย่างนั้น การเข้าไปอย่างนี้ อากิญจัญญายะก็ดับ ดับไป ก็เหลือแต่เนวสัญญานาสัญญายตนะทําหน้าที่ในการกําหนดรู้อยู่ กําหนดหมายอยู่แต่จะกําหนดหมายก็ไม่ใช่ ไม่กําหนดหมายก็ไม่ใช่ มันเป็นท่าทีของ ท่าทีของการวางใจ แบบอุเบกขา เพราะอุเบกขา มันตามติดรองรับจิตมาแต่ละระยะ แล้ววิญญาณขันธ์นั้นที่อยู่ในอากิญจัญญายตนะนั้น ก็ไม่แสดงอาการออกมามาก เขาเรียกว่าแสดงอาการแห่งการแสดงออกของการรู้ เล็กๆน้อยๆเท่านั้นเอง ส่วนเนวสัญญานาสัญญายตนะนั้นทําหน้าที่ กําหนดหมายในตัววิญญาณนั้นอยู่ แต่ในเนวสัญญานาสัญญายตนะนั้นเราพูดถึงสัญญาก็จริง แต่ในนั้นน่ะมันมีสังขารอยู่ คอยเกิดดับ เกิดดับ สัญญากับสังขารเกิดดับ เกิดดับในการที่จะรับรู้ต่ออากิญจัญญายตนะ คือความรู้ที่เล็กน้อยคือลักษณะของรูปกรรมฐานกับเอารูปกรรมฐานนั้นพระพุทธเจ้าตรัสโดยอาศัยการพิจารณากาย จนเข้าไปสู่ พิจารณานามมขันธ์ โดยอาศัยการพิจารณาเวทนาพิจารณาวิญญาณ แล้วก็พิจารณาสัญญา ให้เห็นอย่างนี้เห็นมันตามความเป็นจริง ว่าเป็นปัจจัยปรุงแต่ง ฉะนั้นพระองค์จึงบอกว่าพอมาถึงขั้นของเนวสัญญานาสัญญายตนะกําหนดอยู่นั้นแต่จะว่ากําหนดก็ไม่ใช่ ไม่กําหนดก็ไม่ใช่ ก็ไม่เห็นตัวกําหนดทําหน้าที่อยู่ สัญญานี้ ก็เลยเห็นว่า แม้สัญญาเองก็ยังเป็นปัจจัยปรุงแต่งอย่างนี้ อากิญจัญญายตนะคือตัวความรู้ปรากฏขึ้นเล็กน้อย สัญญาจึงเข้าไปกําหนด ถ้าความรู้ดับไป สัญญาก็ดับไปด้วย ความรู้อันเป็นเล็กน้อยเกิดขึ้นใหม่สัญญาจึงปรากฏเข้ามากําหนดรู้อีก พอความรู้นั้นดับไปสัญญาก็ดับไปอากิญจัญญายตนะ เกิดดับเกิดดับยังไงสัญญาก็เกิดดับ เกิดดับในการที่จะกําหนดรู้อย่างนั้นไปตามระยะของตัวอายตนะนั้นๆ ฌานนั้นๆ  อรูปชาญ อากิญจัญญายตนะนั้นการที่มันทําหน้าที่อย่างนี้ พระพุทธเจ้าตรัสว่า บุคคลนั้นย่อมทราบ ทราบปัจจัยปรุงแต่ง ของสัญญาขันธ์ในนั้นในเนวสัญญานาสัญญายตนะ พอทราบแล้วนั้น จิตจะสลัดออกจากเนวสัญญานาสัญญายตนะเข้าสู่อุเบกขา ปกติ ฤาษีดาบสที่เขาทําฌานมาถึงขั้นสมาบัติแปด เขาจะมาสิ้นสุดตรงสิ้นเนวสัญญานาสัญญายตนะ ถ้าสมมติว่าถ้าพูดถึงฤาษีดาบสเขาจะใช้ ดิน น้ํา ไฟ ลม ภายนอกเป็นตัวกําหนดรูปกรรมฐานเข้าสู่ รูปกรรมฐานสี่ พอเขาก้าวล่วงรูปกรรมฐานเสร็จแล้ว เขาก็เข้าสู่อากาสะ อากาสะคืออากาสานัญจายตนะคือความว่าง พอเข้าความว่างเสร็จ เขาก็เพ่งความว่างจนความว่างที่ถูกเพ่งนั้นมมันกลายเป็นของหยาบแล้ว จนมันสลัดออก คือเพ่งจนคลายจนวาง พอวางมันก็เหลือความรู้ เพราะตัววิญญาณทําหน้าที่อยู่ ทําหน้าที่ในการกําหนดรู้ คือทําหน้าที่รู้ในแต่ละสิ่งอยู่อย่างนี้ รู้แต่ละสิ่ง มันก็เลยกลับมารู้มัน ตัวรู้อยู่อย่างนั้น พอรู้อย่างนี้มากเข้าๆ รรู้ไปรู้อย่างนี้ เอาวิญญาณไปรู้วิญญาณ มากเข้าๆมันก็หดลงๆ เหลือนิดหน่อย พอเหลือนิดหน่อย เขาก็พยายามจะทําให้นิดหน่อยนี่หายไป แต่มันจะหายมันก็ไม่หาย มันก็ยังมีอยู่มันก็เลยเป็นเนวสัญญานาสัญญายตนะ มีก็ไม่ใช่ ไม่มีก็ไม่ใช่ เขาเข้ามาเสร็จสิ้นตรงนี้ แล้วเขาคิดว่าเนวสัญญานาสัญญายตนะตัวนี้ ที่เขาทํามาเสร็จสิ้นแล้วนั้นมันคือที่สุดของการปฏิบัติแล้ว ไม่ก้าวล่วงไปกว่านี้แล้ว ไม่มีใครสามารถทําไปได้สูงสุดกว่านี้แล้ว มันก็ถูกโลกียะก็มาสิ้นสุดตรงนี้ ไปไม่ได้ แต่พระพุทธเจ้าเราบอกว่า พิจารณาสัญญานั้นที่มันเกิดมาดับในแต่ละครั้ง จนเข้ามาสู่อุเบกขาพอเข้าสู่อุเบกขาแล้ว น้อมไปสู่การดับ พระพุทธเจ้าว่าอย่างนั้น ถ้าจิตเราเข้ามาสู่อุเบกขาแล้ว น้อมไปสู่การดับ ดับคือดับ สังฆตะคือการปรุงแต่งทั้งปวง เพราะการปรุงแต่งมันจะสิ้นสุดอยู่ตรงที่เนวสัญญานาสัญญายตนะตัวนี้ แม้การปฏิบัติอย่างนี้คือการปฏิบัติในอริยมรรคเหมือนกัน แต่พระองค์ไม่ได้แจกแจง ว่ามันเป็นอริยสัจสี่ คือพระองค์ไม่ได้บอกว่าอะไรคือทุกข์ อะไรคือเหตุของทุกข์ อะไรคือความดับของทุกข์ และวิธีปฏิบัติเป็นไปเพื่อความดับทุกข์อย่างไร พระองค์ไม่ได้บอก แต่ในเนื้อหานั้นมันเป็นอริยสัจสี่อยู่ในตัวอยู่แล้ว ถ้าปฏิบัติตามนั้นก็คือเท่ากับปฏิบัติอริยสัจสี่ เพราะอะไร เพราะว่ากายสังขารทั้งหมด จะเป็นทุกขสัจจะ การเกิดขึ้นของกายสังขารทั้งปวงจัดเป็นสมุทัยสัจจะ เพราะการเกิดขึ้นของกายสังขาร กับจิตสังขารทั้งหมดนั้น แต่ละลําดับๆอย่างนี้มันก็คือการประชุมลงของสมุทัย เมื่อพิจารณากายสังขารอันเป็นตัวทุกขสัจจะคือตัวที่ประกอบรวมกันแล้วเป็นทุกขสัจจะ ตัวที่มาประกอบกันเข้าด้วย อวิชชา  ตัณหา อุปทาน กิเลสกรรมวิบากทั้งหลายในภายหลังนี้ มันเป็นสมุทัย หมายความว่าขณะที่ร่างกายเราดํารงอยู่นั้นตัวร่างกายตัวขันธ์นั้นมันยังเป็น ทุกขสัจจะไม่ใช่กิเลสแต่เนื่องด้วยว่าตัวเรายังดับกิเลสไม่ได้ คือดับอวิชชาให้หมดสิ้นไปไม่ได้ เมื่อดับอวิชชาให้หมดสิ้นไปไม่ได้ ตัวอวิชชาพวกนี้มันยังทํางานอยู่ในระบบของขันธ์อยู่ อย่างนี้ มันยังทํางานอยู่ ทํางานเพื่อที่จะเอาทุกขสัจจะคือความมีอยู่ของกายนั้นเป็นเชื้อแห่งภพโดยการประกอบกันขึ้น ให้ระบบของขันธ์ห้านั้นเป็นที่ตั้งแห่งการยึดมั่นถือมั่นของตัวเราเองฉะนั้นการที่พระองค์ตรัสถึงรูปกรรมฐานโดยตัดถึงกายว่าประกอบไปด้วยห้าสี่ง เป็นการพูดถึงทุกขสัจจะ การที่ไม่ได้รู้จักกายสังขารตามความเป็นจริง และนําไปสู่ตัณหาอุปทานกิเลสกรรมวิบากเพราะอย่างนี้แน่นอนว่าเราไม่ได้สามารถที่จะรู้รูป โดยความเป็นธาตุสีได้ตลอดเวลา จังหวะที่เราไม่รู้นั่นแหละมันก็คือสมุทัยนั่นแหละ ทีนี้เมื่อเรารู้แล้วแล้วว่ากายเป็นทุกขสัจจะ มีสมุทัยเข้ามาคืออวิชชาตัณหาอุปทานกิเลสกรรมวิบาก เข้ามาเกี่ยวข้องกับกายสังขารของเรานี้ กายสังขารของเราหรือตัวเราเองนี้มีอวิชชาตัณหาอุปทาน กรรม กิเลสวิบาก มาเกี่ยวข้องอยู่เสมอเกี่ยวข้องทั้งการกระทํา ทั้งคําพูด ทั้งการคิด ทุกๆเจตนาเข้ามาเกี่ยวข้องหมดเลย ฉะนั้นทุกๆเจตนาทั้งหมด จะสืบต่อขันธ์ คือสืบต่อทุกข์ หรือดับขันธ์คือดับทุกข์ ขึ้นอยู่กับว่าเราได้กําหนดรอบรู้และทําความเข้าใจ ทําความเข้าใจในตัวขันธ์แค่ไหน จังหวะที่เราไม่รู้นั่นแหละ มันก็คือประกอบให้สืบต่อความทุกข์คือเป็นไปในภพ แต่ถ้าเรากําหนดรู้มันก็ดับไป ดับไปนี่ไม่ได้ดับแบบเด็ดขาดไง มันเป็นแบบชั่วคราวอยู่ เพราะความไม่รู้คืออวิชชา หรือสมุทัยมีสองชั้น สมุทัยในชั้นที่มาเป็นที่ตั้ง ในขันธ์ห้าเพื่อให้เกิดระบบกรรม เรียกว่ากรรมวัฏฏ์ กรรมวัฏฏ์ตัวสมุทัยเป็นกิเลสวัฏ ให้เกิดกรรมวัฏฏ์ในการวนเวียน วัฏฏะไง กรรมวัฏฏะ กิเลสวัฏฏะนี้ มันจะมีวัฏฏะมันจะมีสาม  กรรมวัฏฏะ กิเลสวัฏฏะ แล้วก็วิปากวัฏฏะ กรรมวัฏฏ์นี้ กับวิปากวัฏฏ์  มันไม่ใช่ตัวกิเลส แต่กิเลสวัฏฏ์รมันคือตัวกิเลส กิเลสเป็นเหตุให้เกิดเวียนว่ายตายเกิดอย่างนี้ มันจะเข้ามาทําหน้าที่เพื่อให้เกิดการเวียนว่ายตายเกิด โดยอาศัยกรรมวัฏฏ์คือการกระทํา การกระทําคือทั้งการพูด การคิดทั้งหมด คือทุกๆเจตนาที่เขาพูดถึงคําว่าการกระทํา พวกกรรมวัฏฏ์ทั้งหลาย คือทุกๆเจตนา เพราะว่าเจตนาหัง ภิกขเว กัมมัง วทามิ  เจตนาเป็นตัวกรรม ฉะนั้นทุกๆเจตนาของเรา เราได้รอบรู้และเข้าใจในเจตนา ของเราในแต่ละขณะหรือไม่ แน่นอนว่าเราก็รู้ไม่ได้ตลอด ถ้าเรายังไม่ปฏิบัติถึงขั้นที่เรียกว่า ทําให้เกิดการเวียนรอบได้ตลอดยี่สิบสี่ชั่วโมง แต่ถ้าทําได้เมื่อไหร่ เมื่อนั้นแหละ ตัวสมุทัยในชั้นแรกนั้น จะถูกละๆๆๆอยู่โดยตลอด ชั้นที่สองคือสมุทัยในชั้นสังโยชน์ ชั้นสังโยชน์ มันจะถูกทําลายก็ต่อเมื่อจิตเห็นนิพพาน แต่ถ้าไม่เห็นนิพพานจะไม่ถูกทําลาย แต่ชั้นสมุทัยชั้นที่มาทําให้เกิดกรรมวัฏฏ์ การเวียนว่ายตายเกิดในกรรมนี้ กรรมนําสู่วิบาก วิบากที่เกิดขึ้นนําไปสู่การกิเลสวัฏฏ์ คือเกิดกิเลส พอกิเลสเกิดขึ้นก็เป็นเหตุให้เกิดกรรม พอเกิดกรรมก็ส่งวิบาก วิบาก ก็เป็นเหตุที่เกิดกิเลส กิเลสก็เกิดให้เกิดการ วนเวียนกันอยู่อย่างนี้อยู่ตลอด แต่ถ้าได้วิบากมา วิบากอันไปประกอบด้วยสุขก็ตาม ทุกข์ก็ตามไม่สุขด้วยตาม วิบากที่ดีก็ตามไม่ดีก็ตาม บุญก็ตามบาปก็ตาม เลวร้ายก็ตาม หรือว่าสุขสงบก็ตาม รู้วิบากเหล่านี้ตามความเป็นจริงว่าเป็นปัจจัยปรุงแต่ง เป็นเพียงแค่วิบาก ก็จะไม่เกิดกิเลสวัฏฏ์อย่างนี้ กิเลสวัฏฏ์ก็หยุด ไม่หมุนไปสู่การเกิดกรรมในการสืบต่อ มันก็หยุดไปอย่างนี้ แต่มันจะหยุดในระดับตทังคะ กับวิกขัมภนะ ตทังคะ คือชั่วคราว วิกขัมภนะก็คือการข่มถ้ายังไม่เห็นนิพพาน สมุทัยในชั้นสังโยชน์นั้นคืออวิชชาในชั้นสังโยชน์จะไม่ถูกทําลาย มันก็ต้องเห็นนิพพานถึงจะถูกทําลายวัฏฏะทั้งปวงถึงจะถูกทําลายไปเมื่อเห็นนิพพานสักกายทิฏฐิ วิจิกิจฉา สีลัพพตปรามาส จึงจะหายไป บุคคลผู้พิจารณากายพิจารณากายสังขาร เป็นธาตุสี่ ดิน น้ําไฟ ลม จริงๆก็ละสักกายทิฏฐิแล้ว แต่มันเป็นการละแบบตทังคะกับวิกขัมภนะ เพราะยังไม่เห็นนิพพาน ถ้าได้เห็นนิพพานนั่นแหละ มันถึงจะไปละตัวสักกายทิฐิสังโยชน์ มันจะมีสักกายทิฏฐิกับสักกายทิฏฐิสังโยชน์ แต่ละชั้นไม่เหมือนกันนะ ไม่เหมือนกันสังโยชน์นี่ต้องอาศัยการเจริญอริยมรรคให้เต็มรอบแล้วเห็นนิพพานถึงจะทําลาย แต่ฉันพิจารณา ทําลายสักกายะในความเห็นผิดในกาย เพื่อไม่ให้ทิฏฐิเกิดเป็นมิจฉา แล้วมิจฉานี้ไปสร้างความเห็นว่าตนเป็นกาย กายเป็นตน ตนมีในกาย กายมีในตน ตนกับร่างกายเป็นเช่นเดียวกัน พอเห็นอย่างงี้ก็เกิดสังโยชน์ นี่มันเกี่ยวโยงกันอย่างงี้นี่เอง มันต้องมาเริ่มจากการพิจารณาเพื่อทําลายสักกายยะตัวนี้ก่อน จนเป็นสัมมา คือเห็นกายอย่างถูกต้อง พอเห็นสัมมาอย่างถูกต้องแล้วมันก็ไม่ส่งผลไปเป็นสังโยชน์ คือไม่เห็นว่ากลายเป็นตน ตนเป็นกาย กายมีในตน ตนมีในกาย กายกับตนเป็นอันเดียวกัน สักกายทิฏฐิสังโยชน์ยี่สิบก็ไม่เกิดขึ้น เมื่อเจริญอริยมรรคอย่างนี้เก่งกล้าก็ไปทําลายสักกายทิฏฐิสังโยชน์ ตัวสังโยชน์นั้นมีอยู่สองชั้น กลุ่มรูปกรรมฐานทั้งหมด แล้วก็กลุ่มเอารูปนามขันธ์ทั้งหมดก็เป็นทุกขสัจจะ ความที่ไม่รู้จากอรูปตามความเป็นจริง ก็เป็นสมุทัยสัจจะ จริงๆคนที่ปฏิบัติ ตามหลักการที่พระอาจารย์แนะนํา ไม่ว่าจะเป็นการท่องธาตุสี่ การพิจารณาร่างกายหกขั้นตอนจะสามารถรู้ทั้งรูปและอรูปได้เลย มันรู้ได้ เป็นเพียงแต่ว่าอัธยาศัยบางคน ไม่สนใจในอรูป บางคนสนใจในอรูป คือวิถีของจิตแต่ละคนไม่เหมือนกัน บางคนก็สนใจใน อรูปกรรมฐาน อย่างเช่นที่ถามมา สนใจในอรูปกรรมฐาน แต่ว่าเพียงแค่สงสัยว่าอากาศธาตุกับอากาสานัญจายตนะต่างกันอย่างไร ก็อย่างที่อธิบายมาตั้งแต่แรกว่า อากาศธาตุนั้นเป็น รูปธาตุ รูปกรรมฐานเป็นปริจเฉทรูป อย่างนี้ คือรูปที่อยู่ระหว่างขั้น ทําให้รูปทุกรูปวัตถุทุกอัน หรือว่ารูปทุกอัน ไม่ติดต่อเนื่องกัน บางทีเราไม่รู้หรอกว่าร่างกายเป็นเนื้อเป็นหนังเราที่ยึดโยงกันอยู่นั้น หนังที่เป็นแผ่น ๆอย่างนี้จริง ๆ มันไม่ได้เคยติดต่อเนื่องกันเลย ดึงขึ้นแม้จะถูกมันจะดึงออกมา ก็ตามเป็นแผ่นๆก็ตามแต่มันไม่ได้ติดต่อเนื่องกัน เป็นเพียงแต่ว่ามันทับถมกันโดยมีช่องว่างเป็นตัวยึดโยง ว่างนี้ไม่ใช่ว่าว่างธรรมดา ยึดโยงด้วยกิเลสกรรมวิบากอุปทานทั้งหลายอยู่ในนั้น มันเป็นระบบที่เรียกว่าอุปทานขันธ์ คือมันยึดโยงด้วยกิเลสกรรมวิบากอยู่ในนี้ แต่มันมีช่องว่างอยู่ ทุกชนิดมันจะเป็นอย่างนั้น ทีนี้การเข้ามาถึงการมาเห็นรูปกรรมฐานดับไปแต่ละขณะก็เป็นนิโรธสัจจะ เอารูปกรรมฐานคืออากาสานัญจายตนะดับไป ก็เป็นนิโรธสัจจะ วิญญาณัญจายตนะดับไปก็เป็นนิโรธสัจจะ อากิญจัญญายตนะดับไปก็เป็นนิโรธสัจจะ เนวสัญญานาสัญญายตนะ ดับไปก็เป็นนิโรธสัจจะ และน้อมเข้าไปสู่พระนิพพานคือความดับ อันนั้นเป็นนิโรธสัจจะ ที่บุคคลเจริญอริยมรรคแล้วไปเห็นแจ้งพระนิพพาน ถามว่าพอมันจิตเป็นอุเบกขา อุเบกขาเนวสัญญานาสัญญายตนะนั้น แล้วไปน้อมเข้าสู่นิพพานนั้นมันจะน้อมยังไง เพราะยังไม่เคยเห็นนิพพาน ก็น้อมกําหนดไว้แต่ว่า ความดับ สังขตะทั้งปวง การเห็นสังขตะทั้งหลายนั้นว่าเป็นแค่ปัจจัยปรุงแต่ง เมื่อรู้และเห็นว่าเป็นปัจจัยปรุงแต่งแล้ว ก็น้อมไปว่าบรรดาสังขตะทั้งหลายเหล่านี้ เขาเรียกว่าอันเป็นปัจจัยปรุงแต่งทั้งหลายนั้นที่มันรู้อย่างนี้ อุเบกขาที่ปรากฏขึ้นในอรูปฌานที่รองรับ มันจะทําให้หน้าที่ของการทําให้เนวสัญญานาสัญญายตนะในระหว่างนั้นอันเป็นตัวสังขตะที่สุดของสังขตะแล้วที่ประสบอยู่ตรงนี้ สังขตะทั้งปวงมาอยู่ที่ตัวเนวสัญญานาสัญญายตนะ พอมันเห็นเนวสัญญานาสัญญายตนะเกิดดับไปพร้อมกันกับอากิญจัญญายตนะ อากิญจัญญายตนะเกิดดับปรากฏขึ้น เนวสัญญานาสัญญายตนะคือตัวกําหนดหมาย ก็ทําการกําหนดหมายก็ปรากฏ อากิญจัญญายตนะดับ สัญญาขันธ์ก็ดับ อากิญจัญญายตนะปรากฏ สัญญาขันธ์ก็ปรากฏอย่างนี้ อากิญจัญญายตนะ ดับ สัญญาขันธ์ก็ดับ มันเห็นอย่างนี้ มันก็เลยไปพิจารณาเพื่อดับ ดับความพึงพอใจ ดับความยินดี ดับความยึดมั่นถือมั่น ดับความ สําคัญนั่นหมายว่าเป็นนั่นเป็นนี่ขึ้นมา พอมันเห็นสภาพเป็นธรรมชาติเกิดดับๆๆอยู่อย่างนี้ มันก็เลยเขาเรียกว่าไม่พึงพอใจ ไม่ยินดีไม่น่าปรารถนา ในสังขตะทั้งปวงหากดับสังขตังทั้งปวงได้ จึงจะเชื่อว่าเป็นสุขแท้ ไม่ใช่ว่ามาติดอยู่เพียงแค่เนวสัญญานาสัญญายตนะ แม้จะมีสุขรองรับในเวลานั้น ก็ไม่ได้ชอบเป็นสุขแท้ เพราะสุขเหล่านั้นยังเป็นปัจจัยปรุงแต่งอยู่ เป็นเวทนาที่เสวย อารมณ์ที่เป็นปัจจัยปรุงแต่งอยู่อย่างนี้ จิตที่อยู่กับอุเบกขานี่แหละ มันจะทําให้จิต ไม่น่ายินดี อุเบกขาตัวนี้มันทําให้จิตไม่ยินดี ไม่ยินดีในเนวสัญญานาสัญญายตนะนั้น สมณธรรมนอกพุทธศาสนาจะมาไม่ถึงจุดนี้ มาไม่ถึงจุดอุเบกขานี้ แต่พระพุทธเจ้าเราสอน มาถึงจุดนี้ พอถึงจุดนี้ น้อมไปสู่การดับว่ามีธรรมชาติหนึ่งที่เป็นธรรมชาติดับสังขตะทั้งปวง ธรรมชาตินั้นคือพระนิพพาน ไม่รู้หรอกว่านิพพานเป็นอะไร แต่รู้ว่า มีธรรมชาติอันหนึ่งที่ดับสังขตะทั้งปวงได้คือทั้งพระนิพพาน พอนึกอย่างนั้นก็น้อมไปสู่การดับ ก็จะพบกับธรรมชาติอันนั้น ด้วยกําลังแห่งความรู้ ไม่ใช่ว่าอุเบกขาเฉยๆ แล้วน้อมไปอย่างนั้นมันไม่มีทางรู้ คือรู้ รู้พวกรูปฌานกับอรูปฌานอย่างแจ่มแจ้งชัดเจนแล้ว ไม่ติดแม้แต่ในฌานใดฌานหนึ่ง ในทั้งรูปฌานและอรุปฌาน ไม่มีการยึดติดอย่างนี้ มันถึงจะสามารถเข้าไปสู่ธรรมชาติแห่งอสังขตะคือไม่มีปัจจัยปรุงแต่งทั้งปวงได้  ,00.05.19,00.52.09
ที่พระอาจารย์สอนว่าเมื่อก้าวล่วงรูปกรรมฐานก็จะเข้าสู่อรูปกรรมฐานนั้น โยมเข้าใจว่าอากาสานัญจายตนะนั้นเป็นอรูปกรรมฐาน,อากาสานัญจายตระนะเป็นอรูปกรรมฐาน แต่อากาศธาตุเป็นรูปกรรมฐานแยกให้ออก อย่าสับสน เข้าใจอย่างนี้เดี๋ยวก็สับสนอีกนั่นแหละ อย่าสับสนสิ อากาศธาตุเป็นรูปกรรมฐาน แต่อากาสานัญจายตนะเกิดขึ้นโดยอาศัยวิญญาณคือตัวนามขันธ์คืออรูปเป็นตัว เข้าไปรับรู้ด้านอายตนะ คือมันปรากฏด้านอายตนะ แต่ไม่ได้ปรากฏในด้านของอากาศธาตุ การรับรู้ว่าเป็นอายตนะกับรับรู้โดยอากาศธาตุหรือยังไม่เข้าใจคําว่าอายตนะ ,00.53.13,00.54.04
ตอนเจออากาสานัญจายตนะจริงนั้นชัดมากจนสงสัยว่าทําไมนามถึงชัดอย่างนั้นแต่พอรู้ว่าเป็นรูปกรรมฐานไม่แปลกใจเลยค่ะ แล้วก็แล้วความแตกต่างของอรูปกรรมฐานกับอรูปฌานนั้นต่างกันด้วยการอธิบายด้วยลักขณูปานิชฌานกับอรมณูปนิชฌานหรือเปล่าคะ,ใช่ก็อธิบายเมื่อกี้ว่า ถ้าลักขณูปนิชฌานนี่เป็นฌานในทางพุทธศาสนา ถ้าอรมณูปนิชฌานจะไปสุดอยู่ที่โลกียฌาน คือเนวสัญญานาสัญญายตนะแต่ถ้าอรมณูปนิชฌานจะไปถึงพระนิพพาน นี่คือความต่าง ลักขณูปณิชานี้คือลักษณะของฌานในทางพุทธศาสนา พระพุทธเจ้าเลยสอนให้พิจารณากายให้มาก จะเป็นลักขณูปณิฌานเป็นตัวที่จะสร้างอริยมรรค และนําไปสู่พระนิพพาน,00.54.23,00.55.24
*พระอาจารย์ต้นอธิบายเพิ่มเติม*,อย่าสับสนระหว่างอากาศธาตุกับอากาสานัญจายตนะ อากาสานัญจายตนะนี้เกิดขึ้นโดยอาศัยอํานาจของ วิญญาณขันธ์ อากาศธาตุคือมันเป็นธาตุที่ตั้งอยู่อย่างนั้นอยู่แล้ว วิญญาณัญจายตนะมันทําหน้าที่อย่างที่พระอาจารย์อธิบายว่า อากาศธาตุนั้น อวัยวะของร่างกายที่ไม่ติดต่อเรื่องกันอันใด อันที่เป็นช่องว่างนั้น ระหว่างอวัยวะนั้นๆของรูปนั่นแหละอากาศธาตุ ธาตุแห่งความว่าง เพราะบรรดาธาตุทั้งสี่ต้องอาศัยความว่างเป็นที่ตั้ง แต่ในความหมายของ อากาสานัญจายตนะตัวนี้เพราะเห็นเวทนานั้นเกิดและดับ จังหวะที่เวทนาดับ จึงเกิดความว่างชนิดนี้ขึ้นเป็นอากาสานัญจายตนะ ว่างแบบนามนั้นเป็นอากาสานัญจายตนะ อาศัยวิญญาณทําหน้าที่ในการทําให้เกิดขึ้นในความว่างนั้น ลักษณะของนามนี่ คือถ้าไปรู้เอง ไม่เข้าใจอีก ถ้าความรู้ไม่พอ ก็ให้เข้าใจว่ามันคนละส่วนกัน คนละความหมายกัน ตัวอย่างเช่น รูปอันที่เราเห็นนี้ ที่เรามองเห็นอยู่หรือกําลังมอง มองผ่านเพจมานี่ พอมองผ่านไลฟ์มาอยู่นั้น ไลฟ์สดอธิบายธรรมอยู่ เห็นจอ เห็นกล้อง เห็นอะไรอยู่ นี่คือรูป เห็นไหม รูปมันก็เป็น ถ้าจะนับก็นับเป็นรูปอะไร จะเปรียบเทียบก็คือธาตุทั้งสี่ เปรียบอย่างนั้น แต่นามนี่มันไม่ได้ มองเห็นอย่างนี้มันไม่ได้เอารูปอันนี้ไปเห็น เข้าใจไหม บรรดารูปมันไม่ได้เอาไปอย่างนั้นแต่มันอาศัยการเชื่อมต่อด้วยวิญญาณ เช่น ไม่เห็นอะไรทั้งสิ้น แต่วิญญาณนั้นมันรับรู้ ด้านมโนภาพ ด้านการรับรู้ทางใจ เอาอย่างนี้ดีกว่า อันเนี้ยมันถึงจะเป็นพวกกลุ่มอายตนะ ในอรูปฌานเลยมักจะเป็นอากาสานัญจายตนะ อากิญจัญญายตนะ วิญญาณัญจายตนะอย่างนี้ เนวสัญญานาสัญญายตนะคือมันเชื่อมต่อ ยังไงก็อธิบาย ให้ละเอียดกว่านี้ไม่ได้เพราะว่าในอรูปกรรมฐาน ต้องคนปฏิบัติที่เข้าใจในการปฏิบัติ แล้วจึงจะเข้าใจได้ว่า การที่ตัวเองปฏิบัติมา แต่ละอันๆมันเกิดจากอะไร ตอนนี้กําลังปฏิบัติอยู่มันก็ต้องเป็นความสงสัยธรรมดา จะให้สิ้นสงสัยไปเลย มันก็ยังไม่สิ้น ปฏิบัติไปให้มันแล้วก่อน แล้วค่อยมาเรียนรู้ทีหลัง มาอธิบายทีหลัง ถึงจะกระจ่างแจ้ง ตอนนี้ปฏิบัติไปตาม พุทธองค์ก็ตรัสได้แค่นี้ พระองค์ก็ตรัสได้แค่นี้ว่า เมื่อก้าวล่วงรูปทั้งหลายแล้วก็เข้าสู่อรูป อรูปนี้อะไรเป็นตัวกําหนด ก็คือเวทนานี่แหละ ตัวเวทนาเป็นตัวกําหนดอรูปนั้น พอเห็นเวทนาเกิดดับ มันก็จะเป็นอากาสานัญจายตนะ ความว่างอันเกิดจากการเห็นเวทนาเกิดดับนั่นเอง เป็นอากาสานัญจายตนะ แต่ไม่ใช่อากาศธาตุ,00.55.39,00.59.41
หลังนิโรจน์แจ้งทุกครั้งจะมีช่วงว่างขั้นเสมอ เพียงแต่จะเป็นช่วงยาว ช่วงแคบ แล้วแต่บริบทของผัสสะต้นทาง เป็นอารมณ์ชนิดหนึ่งที่จิตจะพึงรู้ เห็นได้ ใช่ไหมคะ,จังหวะที่อะไรก็ตามที่ถูกรู้ ในการดับไปของสิ่งนั้น พอมันเกิดการดับมันจะเหลือตัวทําหน้าที่ ของการเห็นสิ่งที่ดับไป เป็นความว่างคือความไม่มีอะไร ของการดับไปของสิ่งนั้น ระบบพวกนี้เป็นระบบของการเข้าไปรับรู้โดยธรรมชาติอยู่แล้ว เขาเรียกว่า สืบต่อโดยอายตนะ สืบต่อภาวะการดับไปของสิ่งนั้น คือสิ่งนั้นไม่เหลืออยู่ มันก็จะปรากฏเป็นความว่าง มันก็ต้องรับรู้โดยธรรมดา ตัวที่เข้าไปรับรู้ก็คือวิญญาณ วิญญาณนี่แหละเข้าไปรับรู้ รู้การดับไปของสิ่งนั้นพร้อมกับการรู้ว่า สิ่งที่ปรากฏหลังจากการดับก็คือความว่างอย่างนี้,01.01.31,01.02.37
*พระอาจารย์ต้นอธิบายเพิ่มเติม*,ไปอ่านในธาตุวิภังคสูตเพิ่มเติม ถ้าต้องการความเข้าใจมากกว่านี้ก็ มันต้องถามมาเป็นระยะๆ ในในตอนแต่ละตอน แต่ละจุดที่ไม่เข้าใจจริงๆ เพราะธาตุวิภังคสูตรจริงๆก็อธิบายครบถ้วนไว้เรียบร้อยแล้ว มีอรรถกถาให้ศึกษาค้นคว้าอยู่ในนั้น ปัญหาคือการปฏิบัติ มันไม่ได้มีอุปสรรคอะไรเลย เป็นอุปสรรคคือความสงสัย ในขณะที่ปฏิบัติ มักจะเป็นความสงสัยที่ทําให้เกิดความเลื่อนช้า เกิดความลังเลอย่างนี้ในจิต ก็เป็นธรรมดา ในการปฏิบัติก็สงสัย หลายอย่างถ้าสงสัยมากเกินไป และไม่อํานวยผลต่อการเดินมรรคนี่ก็ตัดออกบ้าง ความสงสัยเหล่านั้นสลัดออกบ้าง มันจะไปรู้หมดทุกอย่างไม่ได้ เพราะคนที่รู้หมดทุกอย่างก็คือพระสัมมาสัมพุทธเจ้าเรา ต่ำกว่านั้นน่ะรู้ไม่หมด,01.02.58,01.03.55
อากาศธาตุเป็นรูปธาตุ รูปธาตุคือช่องว่าง อากาสานัญจายตนะคือวิญญาณขันธ์เข้าไปรู้ความว่างที่นามธาตุอาศัยเกิดอย่างนี้ใช่ไหมคะ,ใช่ ถูกต้อง ,01.04.09,01.04.23
ในปัญจมฌาน องค์ฌานคืออุเบกขาเอกัคคตาเพิ่งเข้าใจว่าเพราะมีอุเบกขารองรับอยู่ไม่ได้เป็นองค์ฌาน,แต่บางจำพวกเขาก็นับว่า อุเบกขานี้เป็นฌานที่ห้าอย่างนี้บางจำพวกเขาก็นับ แต่บางจําพวกเขาก็นับแค่สี่ แต่ที่มาในพุทธพจน์ตรัสไว้แค่สี่ ไม่ได้นับห้า อุเบกขาตัวนี้ที่ไม่ได้นับว่าเป็นฌาน เพราะไม่มีกิจไม่มีกิจในการที่จะทํากับอุเบกขา มันเป็นแค่ผลรองรับ เข้ามาโดยไม่มีกิจที่จะต้องไปทํากับอุเบกขานั้น แต่ ฌานหนึ่ง ฌานสอง ฌานสาม ฌานสี่ มีกิจในการทํา จะมีกิจในการทําตลอดเลย กิจในการกําหนด กิจในวิตก วิจารณ์ จิตในปีติ จิตในสุกิจ ในเอกัคคตา มีกิจหมด แต่อุเบกขามันไม่มีกิจในการทำอย่างนั้น มันเป็นการเสวย เขาเรียกว่าเป็นการรองรับ แล้วจึงไม่นับว่าเป็นฌาน แต่บางจําพวกก็ถือว่าเป็นฌานมันก็ขึ้นอยู่กับใครจะกําหนดอย่างไร,01.04.33,01.05.43
กราบนมัสการค่ะ มีเรื่องเรียนปรึกษาค่ะ พี่ชายไม่สบายใจอย่างมาก และส่งผลให้ร่างกายนอนไม่หลับ หวาดระแวงจนต้องไปหาหมอเพื่อรับประทานยาคลายเครียด พี่ชายเล่าว่าเหมือนเห็นภาพและรับรู้เรื่องอดีตชาติของคนอื่นและตัวเอง แค่ส่วนใหญ่จะเป็นศัตรูฝ่ายตรงข้าม เห็นดวงตาสีแดง ตอนนี้วิตกกังวลมากค่ะ แนะนําไปเบื้องต้นให้แผ่เมตตา แต่พี่ชายบอกว่าเหมือนเขาไม่ใช่คนมารับบุญ แต่เหมือนเรื่องไสยศาสตร์มาปองร้ายค่ะ ไม่ทราบว่าจะทําอย่างไรดีคะ ,"สภาพอย่างนี้เกิดจากความฟุ้งซ่านของจิต จิตที่ซ่านไป จะเป็นอย่างนี้ แล้วก็ส่งผลให้เป็นอย่างนี้ ถ้าเกิดอาการอย่างนี้ขึ้นมาก็ ถ้าสามารถที่จะสวดบทรัตนปริตรได้ ก็อยากให้สวด ถ้าคนติดตามมาตลอดจะเข้าใจว่า การสวดบทรัตนปริตรนั้นเป็นอย่างไร ก็สามารถนําไปสวดได้ แต่ให้เปลี่ยนบทสวดตอนท้าย ท้ายปริตรในแต่ละบทๆ คือบทจะมีแต่ละบาทคาถา แต่ละบทอยู่ มันจะมักจะลงท้ายด้วยครับว่า ด้วยสัจจะวาจานี้ ถ้าจะเอาตามแบบเขาเรียกว่าเอเตนะ สัจจะวัชเชนะ โสตถิ เม โหตุ สัพพะทา แปลว่าด้วยสัจจะวาจานี้ขอให้ท่านทั้งหลายจงเข้าถึงความสุขความเจริญทุกเมื่ออย่างนี้ได้รับความปลอดภัยทุกเมื่ออย่างนี้ ตามฉบับเดิมฉบับในการที่เราจะใช้อํานาจปริตรนี้ ในการแก้ไขตรงจุดที่เป็น ก็ต้องบอกตรงๆว่า ด้วยสัจจะวาจานี้คือจากการประกาศบทปริตรแต่ละบท เสร็จสิ้นแล้ว มันจะมีท่อนท้ายอยู่ ด้วยสัจจะวาจานี้ขอให้สิ่งที่ข้าพเจ้ารับรู้และเห็นในด้านต่างๆการรับรู้และการเห็นในด้านต่างๆจงระงับสิ้นไปอย่างนี้ คือให้ให้หยุดการรับรู้และเห็นรับทราบในเรื่องต่าง ๆ อันนี้เกิดเพราะความซ่านของจิต จิตเวลาซ่านออกไปมันจะไปรับรู้สิ่งเหล่านี้แหละ จิตขาดเอกัคคตา ขาดความเป็นหนึ่ง ขาดสมาธิก็ว่าได้ ถ้าจะให้ดีก็ นี่แหละท่องธาตุกรรมฐานสี่ระลึกถึงพระรัตนตรัย ท่องธาตุกรรมฐานสี่สวดบทรัตนปริตรควบคู่กันไป แต่ประเภทนี้มักจะไม่ค่อยทํา เพราะว่าในขณะที่ทําอาจจะส่งผล แรกๆนั้นมันจะส่งผลในการรับรู้กับเขาอยู่พอสมควร แต่ถ้าทําได้นั้น ก็จะดี อาจจะกลับมาสู่ภาวะปกติได้
",01.05.49,01.09.01
เรียนถามพระอาจารย์เรื่องการสัมปทานศีลเจ้าค่ะ ที่ว่าให้สมาทานเฉพาะข้อที่ได้ต้องเรียงไหมคะ อย่างเช่นข้อหนึ่งถึงแปด ทําเป็นปกติแต่ข้อมุสาเผลอบ่อยเจ้าค่ะ สัมปทานข้อหนึ่งถึงสามและห้าถึงแปดได้ไหมคะ จะได้บุญมากกว่าสมาทานเอาหนึ่งถึงสามหรือเปล่าคะ,ในกรณีของสมาทานสิกขาบทแปด แล้วเราติดนิสัยในการละเมิดในข้อที่สี่ใช่ไหมมุสาวาทะ สิกขาบทบทข้อมุสานั้นถ้าเผลอ เขาไม่ได้นับว่าศีลขาด แต่ถ้าจงใจจะพูดนั้นมันถึงจะขาด สิกขาบทที่เราสมาทานเสร็จแล้ว ถ้าเป็นการเผลออย่างเดียวนั้น เขาเรียกว่าด่างพร้อย ไม่ถึงกับว่าขาดเลย ถ้ามันด่างพร้อยนี่เราปรับใหม่ หรือเราตั้งเจตนาใหม่ปิดรอยด่างพร้อยคือฝึกสติใหม่ แต่จะห้ามไม่ให้เผลอเลย มันก็ห้ามได้ยาก เพราะลําพังแค่ศีลนั้นยังไม่สามารถควบคุม ความเผลอได้ เพราะตัวที่จะควบคุมความเผลอได้นั้นคือสมาธิ ตัวศีลเป็นเพียงแค่แสดงออกถึงเจตนาของเรา ในสิ่งที่เราเคยผิดพลาดมาแล้ว แล้วการแสดงออกถึงเจตนาของเรามันแสดงออกถึงเจตนาในการที่ไม่ได้ตั้งใจ หรือไม่ได้ต้องการให้เป็นแบบนั้น เป็นเพียงแต่ว่า สิ่งที่เราทํามามันมีความเกี่ยวโยงในด้านนั้นอยู่ ซึ่งหลีกเลี่ยงไม่ได้ เมื่อมันมีความเกี่ยวโยงในด้านนั้น ซึ่งหลีกเลี่ยงไม่ได้นั้น ความเผลอไปเป็นแบบนั้นในบางกรณีที่เราสมาทาน มันก็ต้องเกิดขึ้นแต่ตัวเจตนามันจะทําให้เราได้รู้ว่าเราไม่มีความจงใจที่จะไปทําแบบนั้น มันเป็นแค่ความเผลอเท่านั้นเอง เพราะฉะนั้นการแสดงออกถึงความเจตนานั้นมันทําให้เราได้ เกิดการคุ้มครองรักษาเราเอง ปกป้องเราเองให้พ้นจากโทษ เพราะว่าการกระทําในกรณีที่เราไม่ได้สมาทานศีลนั้นการกระทําทั้งหมดในวิถีชีวิตของเรามันจะเป็นกรรม เป็นระบบของกรรมแต่ศีลที่เราเจตนาขึ้นมาจะป้องกันตัวเราไม่ให้ไปใช้กรรม แต่ไม่ได้หมายถึงว่ากรรมจะหมดไป ป้องกันไม่ให้เราไปใช้กรรมในชาติต่อไป แต่อานิสงส์ของศีลหมดเมื่อไหร่ เราก็มาเจอกับกรรมเดิมเหมือนกัน ฉะนั้นการบําเพ็ญกุศลธรรม พระพุทธเจ้าจึงสอนว่าให้เราประพฤติยิ่งๆขึ้นไป เพื่อให้ออกไปจากกรรมตัวนี้ ศีลจึงส่งผลและอานิสงส์ในการที่จะ แก้ไขโทษ ห้าประการโทษแปดประการ ในแต่ละข้อมันก็จะชําระและแก้ไขกันไป ตามความผิดพลาดในการใช้ชีวิตในแต่ละเรื่องที่เราไปเกี่ยวโยงกับเรื่องนั้น ๆ เพราะทุกคนมันมีความผิดพลาดมาทั้งนั้นแหละ มันไม่มีใครเกิดขึ้นมาในโลกนี้จะไม่มีความผิดพลาดเลย ฉะนั้นการรักษาศีลหรือการให้ศีล พระจะให้ศีลใครนั้นพระพุทธเจ้าบอกว่าพระนั้นจะต้องดูด้วยว่า เขาสามารถรักษาศีลได้หรือไม่ ถ้าเขาไม่สามารถรักษาศีลได้ ก็อย่าไปให้ศีลกับเขา เหมือนดั่งที่พระสารีบุตรไปให้ศีลกับชาวประมง ชาวประมงก็รู้อยู่แล้วว่าเขามีอาชีพในการฆ่าสัตว์ พระพุทธเจ้าก็เลยตรัสตําหนิพระสารีบุตรว่าไปให้ศีลกับชาวประมงทําไม ก็รู้อยู่แล้วว่าเขารักษาไม่ได้ ฉะนั้นจะให้ศีลก็ให้ศีลกับบุคคลผู้ที่เขาพอใจในการที่จะรักษา ถ้าเขาไม่พร้อมไม่พอใจในการที่จะรักษา ไม่ควรที่จะให้ศีลกับเขา แต่ถ้าเรามองปัจจุบันนี้ประเพณีของการให้ศีล จะพร้อมไม่พร้อมก็ตาม จะรักษาได้ไม่ได้ก็ตาม ให้ศีลไปตะพึดตะพือ สุดท้ายก็ไปทําลายศีล ศีลไม่ได้มีไว้เพื่อทําลายศีลมีไว้เพื่อรักษา เราก็ต้องรักษาขึ้น ไม่ใช่ไปรับมาแล้วทําลายรับมาแล้วทําลาย พระองค์บอกว่าถ้ารับศีลมาแล้วทําลาย รับศีลมาแล้วทําลายอย่างนี้ มีสิทธิ์ในการที่จะไปสู่อบายภูมิ คือตกนรกได้เลย ศีลไม่ควรจะเอามาใช้กันแบบเล่นๆ มันต้องเกิดจากเจตนาจริงๆ แล้วถ้าไม่รักษาศีลทําไงถึงจะพ้นโทษได้ ก็พุทธเจ้าก็บอกมีพระรัตนตรัยอยู่นี่ไง พระรัตนตรัยเป็นเบื้องต้นอย่างน้อยแล้วนั้นที่จะทําให้เราไม่ต้องไปชดใช้กรรม แต่ศีลเป็นการเพิ่มพูนบุญกุศลคุณงามความดีให้ออกจากโทษต่างๆ สมมติว่าเราทํากรรม อันประกอบไปด้วยโทษห้าประการไว้ แต่เรามีพระรัตนตรัย เราจะยังไม่ไปสู่อบายภูมิ เราจะไปสู่สุคติ แต่ถ้าสุคตินี้เริ่มตั้งแต่มนุษย์จนถึงเทวดา ถ้าไปเกิดเป็นมนุษย์ กรรมที่เคยทําไว้ในขณะที่เป็นมนุษย์ในชาติก่อน ก็จะส่งผลให้ได้รับโทษ เช่น ถ้าปาณาติบาตก็มีโรคมาก อายุสั้น มีกรรมตัดรอนชีวิต เกิดพิกลพิการอะไรอย่างนี้ อทินาทานได้ทรัพย์มาก็ฉิบหายวายวอดไป กาเมสุมิจฉาอาจารเกิดมาอีกก็ไม่สมหวังในคู่รัก มุสาวาทไปที่ไหนก็พูดคําพูดก็ไม่มีใครเชื่อ แล้วจะไปที่ไหนก็จะถูกโกหกไปเรื่อย แล้วก็ สุราเมระยะก็เกิดมาเป็นคนใบ้บ้า เสียสติ หรือสติปัญญาไม่มากพอ ทึบ เป็นคนหัวทึบ ทื่อ ไม่ฉลาด ล้วนแล้วแต่เป็นตัวกําหนดด้วยระบบกรรมวิบากทั้งนั้น ซึ่งระบบกรรมเหล่านี้ วิทยาศาสตร์ไม่สามารถที่จะไปล่วงรู้ว่าแต่ละคนทําไมถึง เกิดมา แตกต่างกัน ก็ไปพิสูจน์ได้เพียงแค่ ชั้นของกรรมพันธุ์เท่านั้นเอง พฤติกรรมหรือกรรมพันธุ์ เหตุปัจจัยในระหว่างที่อยู่ในครรภ์นั้นมาอย่างนี้แต่เขาไม่รู้ว่า ไม่รู้เรื่องแล้วว่าก่อนที่จะมา เป็นแบบนี้กรรมชนิดไหนที่กําหนดให้เขาเป็นแบบนี้ เพราะฉะนั้นพระพุทธเจ้าทราบเหตุมูลเหตุของกรรมเหล่านี้ดี จึงสอนให้เราสมาทานศีล และบัญญัติศีลในทางหลักพุทธศาสนาไว้ ให้เราได้ปฏิบัติ อย่างน้อยยึดถือพระรัตนตรัยไว้ ได้เป็นมนุษย์อีกครั้งก็ยังดีกว่าไปสู่อบายภูมิ แม้จะได้รับโทษนั้นบ้าง ก็ต้องยอมรับเพราะเราทํากรรมนั้นเอง ฉะนั้นการที่จะตัดสินใจทํากรรมชนิดใดๆก็ตาม ต้องบอกตัวเองว่าต้องสามารถยอมรับผลกรรมที่จะตามมาสําหรับตัวเองให้ได้ ถ้ายอมรับไม่ได้ก็อย่าทําเลยอย่างนี้ แค่นี้เอง จริงๆพระพุทธเจ้าไม่ได้ห้ามหรอก พระองค์เพียงแค่สอนให้รู้ว่าทําความดีได้ดี ทํากรรมชั่วได้ชั่ว จะทําก็ได้ไม่ทําก็ได้ ไม่ได้ห้าม แต่ต้องยอมรับกรรมที่จะตามมาให้ได้ แม้ทําลงไปแล้ว ต้องยอมรับมันให้ได้ ไม่ใช่ทํากรรมชั่ว ได้ผลกรรมชั่ว พอได้ผลมาบอกไม่ยอมรับ นี่คือสิ่งที่ผิดพลาด นี่คือความเลวร้ายที่แท้จริง มันต้องยอมรับ,01.10.33,01.17.59
งั้นก็แสดงว่าถ้าเราจะเห็นวิญญาณต้องเจริญชั้นอรูป ใช่ไหมครับ ถึงจะรู้การไปสู่ของวิญญาณหรือที่ตั้งของวิญญาณในแต่ละขณะกิจ,การที่พระองค์ตรัสในลักษณะของวิญญาณัญจายตนะนี้ เป็นการตรัสโดยกําหนดฌาน รูปฌานกับอรูปฌาน เป็นคําอธิบาย ขันธ์ห้า แต่จะรู้วิญญาณขันธ์ได้ ไม่จําเป็นต้องไปทําแบบนั้นก็ได้ท่องธาตุสี่ พิจารณาร่างกายหกขั้นตอน แยกแยะอยู่ หมั่นแยกแยะพิจารณาร่างกายแล้วก็ท่องอยู่เป็นประจํา แล้วก็ท่องขันธ์ห้า แล้วก็พิจารณาแยกขันธ์ห้า รูปเป็นอย่างนี้ เวทนาเป็นอย่างนี้ สัญญาเป็นอย่างนี้ สังขารเป็นอย่างนี้ วิญญาณเป็นอย่างนี้ รูปที่เป็นอย่างนี้มันเกิดและดับไปอย่างไร เวทนาที่เป็นอย่างนี้เกิดดับไปอย่างไร สัญญาที่เป็นอย่างนี้เกิดดับอย่างไร สังขารที่เป็นอย่างนี้เกิดดับอย่างไร วิญญาณที่เป็นอย่างนี้เกิดดับอย่างไร พอเรียนรู้การเกิดการดับ ของขันธ์ห้าอย่างชัดเจนอย่างแจ่มแจ้งแล้ว ก็กําหนดรูการเกิดดับของขันธ์ ขันธ์ใดขันธ์หนึ่งมันจะรู้ ทั้งรูปกรรมฐานและอรูปกรรมฐานเองอัตโนมัติ มันจะรู้เอง แต่ไม่ได้รู้แบบฌานเพราะฌานมันต้องไปทํากิจในฌานอีก ทํากิจอย่างที่อธิบายมาตั้งแต่ก่อนนี้ต้องไปกําหนดในอรูปฌานแต่ละลําดับอย่างนี้ แต่ทําตามที่พระอาจารย์แนะนํานั้นมันจะเข้าไปรับรู้ ตามระบบของฌานนั้น แต่ไม่ได้ไปทํากิจในฌาน คือเราไม่ได้ทําเพื่อเอาฌาน แต่ฌานจะเกิดขึ้นโดยฌานที่เกิดจากการเจริญอริยมรรค เกิดขึ้นได้ ทําได้ เพราะคือลักษณะอย่างนี้การตรัสแสดงธรรมของพุทธองค์จะตรัสลักษณะการแสดงธรรมโดยทราบอัธยาศัยของสัตว์โลก สัตว์โลกพวกนี้อัธยาศัยเขานั้นเดิมทีเข้ามาพร้อมกับฌาน พระองค์ก็สอนเรื่องรูปกรรมฐาน อรูปกรรมฐานแบบฌาน แต่ถ้าคนนี้อัธยาศัยคนนี้ไม่ได้มาด้วยฌาน มีสติปัญญาภายในตน เช่น พระสารีบุตร ไม่ต้องอาศัยฌานเลย พระสารีบุตรไม่ต้องไปเริ่มต้นที่ฌาน คือฟังแค่ เย ธัมมา เหตุปัพพวา ก็เข้าถึงโสดาบัน แล้วฟังเวทนาปริคคหสูตร ก็สิ้นอาสวกิเลสเป็นพระอรหันต์อย่างนี้ ไม่ต้องไปทําฌาน ส่วนพระโมคคัลลานะ ฟังเย ธัมมา เหตุปัพพวา บรรลุก็จริงแต่ก็ยังต้องไปทําฌาน  แต่ทํากิจในฌาน ทํากิจอย่างมาก อรูปกรรมฐานแต่ละคนไม่เหมือนกัน ฉะนั้นตรวจสอบตนเอง ถ้าตนเองถนัดในฌาน ค่อยทําแบบนี้ ถามว่าเราจะรู้ได้ยังไง ขณะที่ปฏิบัติไปท่องธาตุพิจารณากายหกขั้นตอน ทําไปนั้นมันจะค่อยๆเผยออกมาให้เห็นเองว่า จิตเราโน้มเอียงไปในด้านไหน เช่น ถ้าพิจารณาร่างกายอยู่มันไปรับรู้เรื่อง อรูปชัดกว่ารูปกรรมฐาน อันนั้นแสดงว่าเราโน้มเอียงไปในด้านอรูปแล้ว ก็ใช้อรูปกรรมฐานเป็นตัวกําหนดเลย แล้วก็ทํากิจของการรู้ การเกิดการดับของแต่ละระดับเห็นไหมก็ไม่ยาก,01.18.08,01.21.42
สุดท้ายจะอยู่ระหว่างรูปสมาบัติกับอรูปสมาบัติที่เป็นโลกุตระทางสายกลางที่แท้จริง ,ก็จะอย่างนั้นก็ได้ อย่างงั้นก็ได้ ถ้าเข้าใจ เพราะสมาบัตินี่มันเป็นการทํากิจ ทํากิจอย่างรอบคอบเสร็จสิ้นแล้ว แล้วแต่จะเลือกว่าจะอยู่ในรูปสมาบัติหรืออรูปสมาบัติแล้วแต่จะเลือก ถ้าไม่เลือกฌานเลย ไม่เลือกสมาบัติไหนเลย ก็จะมีที่ให้ดํารงอยู่ ก็คือดํารงอยู่กับสุญตา สุญตานี่ไม่เกี่ยวกับฌาน,01.21.49,01.22.33
,,,
