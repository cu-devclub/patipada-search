question,answer,start_time,end_time
โยมกำลังพยายามเปลี่ยนพฤติกรรมความเชื่อเก่า ๆ ประเพณีที่เคยทำมาซ้ำ ๆ มานาน และขอทำตามคำสอนของพระอาจารย์เจ้าค่ะ,"พระพุทธเจ้าตรัสคำสอนไว้อย่างถูกต้องแล้วเป็นสวากขาโตสวากขาตธรรม ธรรมที่ตรัสไว้ชอบแล้วถูกต้องแล้ว ฉะนั้นบุคคลผู้มีปัญญารู้แจ้งในธรรมจึงไม่ยึดถือในรูปแบบเดิมเดิมเก่าเก่า ชฏิล 3 พี่น้องสละและลอยบริขารที่สืบทอดกันมาเป็นหลายพันปีหรือหมื่นปีด้วยซ้ำ หรือตั้งแต่มีอินเดียชมพูทวีปนั้นน่ะ ลัทธิการบูชาไฟใช่ไหมล่ะ บวชเป็นฤๅษี ลอยบริขารเหล่านั้นทิ้งให้หมด ทิ้งหมดเลย ทิ้งวิธีการเดิมหมดเลย ลอยไปตามแม่น้ำเนรัญชรา สละออก อะไรก็ตามที่นำไปสู่การผูกติดยึดเกาะทางใจ ถ้าไม่มีปัญญารู้แจ้งในธรรมคำสอน สลัดออกจากสิ่งเหล่านี้ไม่ได้ ยังจะเห็นสิ่งนั้นมีสาระอยู่ พุทธเจ้าไปหาครั้งแรก ชฏิล 3 พี่น้องไปหามหากัสสปะก่อน พี่ชาย สมณะนี้มีฤทธิ์มากก็จริง แต่ไม่ได้เป็นอรหันต์แบบเราหรอก เราอรหันต์ ใช่ไหมล่ะ คิดอย่างนั้นในใจนะ เรานี่แหละอรหันต์ สมณโคดมนี่ แม้มีฤทธิ์ก็มีแค่ฤทธิ์นั่นแหละ แต่ไม่ได้เป็นอรหันต์แบบเรา ก็คิดอย่างนี้ทุกครั้งที่พระพุทธเจ้าแสดงฤทธิ์ จนตั้งแต่ฤทธิ์ตั้งแต่อะไรบ้าง ฤทธิ์ตั้งแต่ไฟใช่ไหม น้ำ พญานาค จะพญานาคลงบาตรอะไรอีก หลายอย่าง เดินจงกลม ไปเอาอาหารอยู่ที่อุตรกุรุทวีปโดยที่ไม่ได้ออกไปบิณฑบาตนะ กลับมาก็เห็นนั่งฉัน สมณะนี่ไปบิณฑบาตมาตั้งแต่เมื่อไหร่เราทำไมไม่เห็นเลย อันนี้กลับมาเห็นนั่งฉันแล้ว มีฤทธิ์มากก็ตามแต่ไม่ได้เป็นอรหันต์แบบเราหรอก เขายึดถือวิธีการที่เขาทำแบบเก่าเก่าแบบนั้น การบูชาไฟ การย่างตัวเองด้วยกิเลส พอเกิดปัญญารู้แจ้งในธรรม ราคะ โทสะ โมหะ ต่างหากคือไฟ คือสิ่งที่แผดเผา ทุกข์เพราะราคะ ทุกข์เพราะโทสะ ทุกข์เพราะโมหะ นี่เข้าใจตรงนี้แหละ เกิดปัญญาเลยทีนี้ สละบท บริหารเครื่องบูชา เครื่องสักการะ เครื่องเซ่นไหว้ ชฎาของตัวเองสลาะออกทิ้งให้หมด ฉะนั้นชาวพุทธเราที่เคยยึดเกาะอยู่กับอะไรอยู่เดิมเดิมก็ตาม มันคือสีลัพพัตตปรามาส คือการผูกติดตนเองอยู่กับสิ่งนั้นและจองจำตัวเองไว้กับสิ่งนั้น โดยที่เชื่อว่าสิ่งนั้นจะเป็นเครื่องยึดพึ่งทางใจ แต่ไม่รู้ว่านั่นคือเครื่องพันธนาการทางใจ เครื่องพันธนาการทางใจอย่างนี้แหละ นำจิตเราไปสู่การยึดเกาะผูกติดจนสลัดออกได้ยาก และส่งผลต่อการปฏิบัติที่จะออกจากวัฏฏะ ก็ปฏิบัติยากเพราะสิ่งนี้แหละ พอใจมันยึดเกาะอยู่กับอะไรล่ะ ชฏิล 3 พี่น้องบอกของเรานี่ถูกต้องที่สุดแล้ว แม้ไปลัทธิประเภทที่ไม่เกิดปัญญารู้แจ้งตามความเป็นจริงมันก็วางไม่ได้เหมือนกัน พอวางไม่ได้มันก็ยังถือสิ่งที่เขาเข้าใจแบบเดิมเดิมเป็นสาระอยู่ เพราะฉะนั้นสาระเข้าใจผิดไม่ได้ สาระที่เป็นสาระที่แท้จริงที่เราจะต้องเข้าใจให้ถูกต้องก็คือสาระในเรื่องของสัจจะ อริยสัจ ความจริง มันเป็นสาระที่ถูกต้อง ไม่มีทางผิด อย่างอื่นยึดไปก็ไม่เป็นสาระ บุคคลผู้ยึดถือเอาสิ่งที่ไม่เป็นสาระว่าเป็นสาระ ย่อมไม่สามารถหลุดพ้นจากทุกข์ได้ บุคคลผู้ยึดถือเอาสิ่งที่เป็นสาระว่าเป็นสาระนั้นถึงจะพ้นจากคทุกข์ได้ พระพุทธเจ้าก็ตรัสไว้ ครั้งพุทธกาลพระพุทธเจ้าตรัสคำสั้น ๆ เล็ก ๆ น้อย ๆ บางคำเป็นปกิณณกธรรม เช่น เราหยุดแล้วแต่ท่านยังไม่หยุดอย่างนี้ หรือว่าธรรมทั้งหลายทั้งปวงไม่ควรยึดมั่นถือมั่น บางคนบรรลุไม่ใช่น้อย ๆ นะพูดแค่นี้นะ เขาเอาตรงไหนมาบรรลุ เราฟังมันเท่าไหร่เท่าไหร่ ธรรมเหล่าใดเกิดแต่เหตุ พระพุทธเจ้าตรัสบอกเหตุและความดับไปแห่งเหตุของธรรมทั้งหลายเหล่านั้น ที่คนบรรลุพูดแค่นี้ เพราะคนครั้งพุทธกาลมีอัธยาศัยละเอียด อัธยาศัยละเอียดเวลาพูดอย่างสั้น ๆ ย่อ ๆ อย่างนี้ เขาเข้าใจได้เลย เพราะอัธยาศัยละเอียดสามารถหุบตีหรือรับรู้ด้วยปัญญาได้ คนปัจจุบันนี้อัธยาศัยไม่ละเอียด สัมมาทิฏฐิ มรรคต้องเกิดขึ้นก่อน ถ้าไม่เกิดขึ้นไม่ได้เลย ยังไงก็ไม่ได้ หลักการ มีคนก็ถามว่าถ้าว่าพระอาจารย์ใช้หลักการอะไรที่มาเป็นหลักในการอธิบายธรรมะที่ว่าเป็นหลักการของศาสนา ธัมมจักกัปปวัตตนสูตรนี้แหละคือหลัก ถ้าไม่ใช่ธัมมจักกัปปวัตตนสูตร พระองค์จะไม่แสดงเป็นปฐมเทศนาเลย ว่ามันมีความสำคัญขนาดไหน เพราะพระองค์วางรากฐานศาสนาเริ่มแรกด้วยบทธรรมนี้ ธัมมจักกัปปวัตตนสูตร บอกเรื่องราวของศาสนาที่เป็นหลักการทั้งหมด ถ้าเราจะเอาพระสูตรอื่นมาเทียบมันก็เข้ากับธัมมจักกัปปวัตตนสูตรนี้ทุกสูตร ไม่มีสูตรไหนขัดแย้งกับธัมมจักกัปปวัตตนสูตร เพราะว่าอะไร เพราะคำสอนของพระพุทธเจ้าไม่ขัดแย้งกันเองไม่ว่ากรณีใดทั้งสิ้น ถ้ามีสูตรอื่นขัดแย้งกับธัมมจักกัปปวัตตนสูตร ขอให้เข้าใจว่าเราเห็นผิดแล้ว เพราะสูตรถูกต้อง แต่ความเห็นของเราผิด คำสอนมันถูก ทีนี้เราจะปฏิบัติเพื่อให้คำสอนเป็นไปตามทิฐิของเราหรือให้เรามีทิฐิคล้อยตามคำสอน บางคนอยากจะปฏิบัติคำสอนให้เป็นไปตามทิฐิของตัวเองนะ ก็มี อันนี้มันเพี้ยนมานักต่อนักแล้ว แต่เราต้องปฏิบัติให้คล้อยตามคำสอน ทิฐิเราต้องคล้อยตามคำสอน ไม่ใช่ต้องการให้คำสอนมาเป็นตามที่ตัวเองคิดว่าจะเป็นอย่างนั้นคิดว่าจะเป็นอย่างนี้ เพราะลำพังมนุษย์เรา เรามีทิฐิคือความเห็นเป็นอัตตาอยู่ในตัวเองอยู่ อัตตาคือตายตัว คำว่าตายตัวคือคิดอยู่ตลอดเวลา รับรู้รับทราบแต่ละเรื่องว่ามันเป็นอย่างนั้นอยู่ตลอดเวลา คงที่อยู่อย่างนั้นตลอดเวลา ดีก็ดีคงที่ ไม่ดีก็ไม่ดีคงที่ จิตก็อยากให้มันคงที่ ทั้ง ๆ ที่มันเป็นธรรมชาติที่ไม่คงที่ แต่ก็อยากให้มันคงที่ อยากให้มันอยู่นิ่ง ๆ อยู่สงบ อยู่ว่าง ก็พยายามทำ ก็จะพยายามทำในสิ่งที่มันไม่คงที่ให้มันคงที่ ซึ่งวิสัยและธรรมชาติมันไม่คงที่ ก็ไม่ถูกต้อง พระพุทธเจ้าบอกว่ารู้จิตตามความเป็นจริงพอ รู้ว่าไม่คงที่ก็ถูกแล้ว พอมันไม่คงที่มันกระทบอารมณ์ ก็ต้องเป็นไปตามอารมณ์นั่นแหละ เพราะจะดูจิตให้ดูที่อารมณ์ ดูที่อื่นไม่ได้ เพราะในจิตตานุปัสสนามีแต่อารมณ์ทั้งนั้นเลย สงบก็อารมณ์นึง ว่างก็อารมณ์นึง นิ่งก็อารมณ์นึงวุ่ นวายก็อารมณ์นึง หงุดหงิดก็อารมณ์นึง ใช่ไหม โทสะ โมหะ ราคะ โลภะ มันก็เป็นอารมณ์ จิตมีอันนี้ปรุงแต่งอยู่ อันนี้ปรุงแต่งจิตอยู่ ความว่างปรุงแต่งจิต จิตถูกความว่างปรุงแต่ง ถ้าจะดูจิตไม่มีทางเห็น เห็นแต่อารมณ์ เพราะจิตอยู่กับอามณ์ อารมณ์ก็อยู่กับจิตนั่นแหละ เพราะอารมณ์ไปเกิดที่อื่นไม่ได้ก็เกิดที่จิต จิตก็ไปตั้งที่อื่นไม่ได้ก็ตั้งที่อารมณ์ ใช่ไหมล่ะ ทีนี้เรามาบังคับให้จิตดี บังคับได้ไหมล่ะ ธรรมชาติของเขา เขาเป็นเป็นอะไรก็ได้ ธรรมชาติของเขาไม่ใช่ดีหรือไม่ดี ดีหรือไม่ดีเป็นเรื่องของการปรุงแต่งของสังขาร สังขารก็ต้องปรุงแต่ง เพราะว่าเราอยู่ในส่วนของสังขตะ ส่วนของการถูกปรุงแต่ง ต้องยอมถูกปรุงแต่ง แต่ถูกปรุงแต่งแล้วเราจะปรุงแต่งต่อจากสิ่งนั้นหรือไม่ปรุงแต่งต่อนี่มันมีสิทธิ์ เรามีสิทธิ์ เรามีสิทธิ์ที่จะปรุงแต่งต่อหรือไม่ปรุงแต่งต่อ สิทธิ์ของเราคือการเข้าไปเห็นธรรมชาติเหล่านั้น อะไรที่นำไปสู่โทษ ไม่ปรุงแต่งต่อ อะไรที่นำไปสู่ประโยชน์ สามารถปรุงแต่งต่อได้ เช่น อริยมรรค เป็นสังขตะก็ตาม เป็นการปรุงแต่งก็ตามแต่เป็นการปรุงแต่งที่ดับการปรุงแต่ง เป็นการปรุงแต่งที่เลิศกว่าการปรุงแต่งทั้งปวง พระองค์จึงบอกว่า อริยมรรคคือยอดของสังขาร เป็นสังขตะที่ยอดที่เราสรรเสริญว่าเป็นเลิศในบรรดาสังขตะทั้งปวง บรรดาหนทางทั้งปวง อริยมรรคเป็นเลิศ เป็นยอดในบรรดาหนทางทั้งปวง บุคคลผู้เป็นสัตว์สองเท้าตถาคตเป็นเลิศในบุคคลเหล่านั้น บรรดาสัจจะในโลกอริยสัจเป็นเลิศ บรรดาความหลุดพ้นวิมุตติเป็นเลิศ พระองค์ก็ตรัสไว้ชัดเจนหลักการ ฉะนั้นเราต้องปฏิบัติโดยน้อมทิฐิเราไปตามคำสอน ไม่ใช่ดึงคำสอนให้มันเป็นไปตามทิฐิเรา อันนี้เสียหาย แล้วเราก็ปฏิบัติบนหลักคำสอนที่ต้องการให้เป็นไปตามทิฐิของเรา ในระยะกาลที่ผ่านมาในศาสนาเรานี่ สร้างเอาคำสอนไปอยู่ในรูปของคำสวด คิดว่ามันจะดี คำสวดมันก็เป็นเพียงแค่เสียงพร่ำบ่นที่ออกมาจากริมฝีปากของบุคคลผู้ปรารถนาร้องขออ้อนวอนอะไรบางอย่างให้สำเร็จตามที่ตัวเองต้องการแต่ไม่ลงมือทำ ก็เหลวไหลใช่ไหม แล้วเราก็ใช้ชีวิตอยู่กับความเหลวไหลอย่างนี้มา ก็อ้อนวอนไป พร่ำบ่นไป คนลงมือทำก็ไม่ได้พูดพร่ำเพื่ออะไร ทำก็ทำไป แล้วทำแบบจริง ๆ จัง ๆ กับการปฏิบัติ เพื่อแยกให้เห็นข้อเท็จข้อจริงในหลักคำสอนทางศาสนา การปฏิบัตินั่นแหละจะเป็นตัวทำให้เราแยกเห็นข้อเท็จข้อจริงทางศาสนาได้ อันไหนจะเข้ากับคำสอนอันไหนไม่เข้ากับคำสอนมันจะรู้ อันไหนเป็นไปตามคำสอน อันไหนไม่เป็นไปตามคำสอนมันจะรู้ เวลามาสอนก็สอนในสิ่งที่ตรงกับหลักคำสอน แม้คนอื่นจะไม่เข้าใจก็ไม่ได้สนใจกับความไม่เข้าใจของคน เขาไม่เข้าใจเราต้องทำตามความไม่เข้าใจของเขา ไม่ใช่ แล้วทิ้งสัจจะ โดยไม่แสดงออกมาให้เขาได้รับรู้ กลัวว่าความไม่เข้าใจของเขาที่เขาไม่เข้าใจจะเข้าใจเราผิด ไม่ เข้าใจผิดก็เข้าใจผิดไปสิ เพราะเขาเข้าใจผิดอยู่แล้ว ใช่ไหมล่ะ แต่ทำยังไงจะให้เขาเข้าใจถูก ต้องบอกความจริงกับเขาให้เข้าใจ ไม่งั้นทิฐิเขาจะหลงไปหมดเลย หลงวนอยู่กับคำสอนในศาสนานี่โดยเข้าใจว่าถูกต้อง มันก็เกิดเป็นปัญหา แล้วเราก็หาบุคคลผู้ที่เข้าไปรู้สัจจะแล้วเอาออกมาบอกกับผู้คนให้เกิดความเข้าใจจริง ๆ ไม่ได้ แต่พระพุทธเจ้ากล้าทำอย่างนั้นไง ศาสนาพุทธเป็นศาสนาที่ยืนกรานกับความเป็นจริง อยู่กับหลักการแห่งความถูกต้อง ทุกพระสูตรจัดลงสู่ปฐมเทศนาคือธรรมจักรกัปปวัตนสูตรนี้ ครอบคลุมหลักการปฏิบัติทั้งหมด ปฏิบัติในหลักธรรมจักรกัปปวัตนสูตรได้ เท่ากับปฏิบัติธรรมทั้งปวงทั้งหมดที่พระองค์ครัสไว้ 84,000 หรือมากกว่านี้ก็ครอบคลุมหมดเลย ไม่ใช่ไปรู้ทั้งหมดนะ แต่มันครอบคลุมการปฏิบัติ จะพูดไปในหลักการไหนก็ตามก็อริยสัจทั้งนั้น เป็นหลักของอริยสัจทั้งนั้น ถ้าพูดถึงขันธ์ 5 ก็มีอะไรไม่ใช่ขันธ์ 5 ก็ขันธ์ 5 กันทั้งนั้น ตาที่เห็น หูได้ยิน จมูกดมกลิ่น ลิ้นลิ้มรส กายรับการสัมผัส ใจรับอารมณ์ ก็เป็นเรื่องของ ขันธ์ 5 ทั้งนั้นแหละ ขันธ์ 5 คืออะไรล่ะ ก็เรื่องของอริยสัจข้อที่หนึ่ง เหตุให้เกิดขันธ์ 5 คืออะไรล่ะ ความหลงไม่รู้ ไม่รู้จักขันธ์ 5 นั่นแหละจึงเป็นเหตุให้เกิดขันธ์ 5 แล้วนำมาซึ่งความอยาก ตัณหา อยากให้ขันธ์ 5 อย่างนี้ อยากให้ขันธ์ 5 เป็นอย่างนั้น อยากให้ขันธ์ 5 คงอยู่ อยากให้ขันธ์ 5 ไม่แปรปรวน การดับของขันธ์ 5 ดับอย่างไรเล่า ดับความไม่รู้ ดับความหลง เมื่อดับความไม่รู้ดับความหลงได้ ขันธ์ 5 ก็ดับ ข้อปฏิบัติเป็นไปเพื่อการดับขันธ์ 5 ทำอย่างไร ก็รู้ขันธ์ 5 รู้เหตุให้เกิดขันธ์ 5 รู้ความดับของขันธ์ 5 แล้วก็รู้การปฏิบัติต่อขันธ์ 5 อย่างถูกต้อง ปฏิบัติต่อเหตุของขันธ์ 5 อย่างถูกต้อง ปฏิบัติต่อการดับไปของขันธ์ 5 อย่างถูกต้อง มันก็คือเรื่องเดียวกันทุกเรื่อง เพียงแต่จะแบ่งเป็นโลกียะกับโลกุตระ 2 ทางนี้เท่านั้นเอง เมื่อเส้นทางหลักการแห่งความถูกต้องสอนให้เราเกิดความรู้ความเข้าใจแล้ว อะไรที่เรารู้แจ้งกับใจเรามันก็นำไปสู่การสละ สละสิ่งที่เคยยึดถือมาแต่โบร่ำโบราณแต่เก่าแก่ก่อน พระอาจารย์ก็ไม่ได้บอกว่าความเก่าแก่ไม่ดี แต่บางทีความเก่าแก่ก็อยู่ภายใต้ความงมงายเหมือนกัน พระพุทธเจ้าก็ไม่ได้มองว่าความเก่าแก่ในยุคครั้งพุทธกาลจะเลวร้ายไปเสียหมดทุกเรื่อง เรื่องที่พระองค์ยอมรับก็มี เช่น การประพฤติอ่อนน้อมถ่อมตนต่อผู้หลักผู้ใหญ่ เคารพบิดามารดา เคารพปู่ย่าตายาย อันนี้พระองค์บอกว่าเป็นคุณธรรมประจำโลกที่ต้องยอมรับเข้ามาสู่ศาสนา จึงตรัสว่า อะภิวาทะนะสีลิสสะ นิจจัง วุฒาปะจายิโน จัตตาโร ธัมมาวัฑฒันติ อายุ วรรณโณ สุขัง พลัง ดึงเอามาไว้อยู่ในคำสอนของพระองค์ด้วย มันก็คือเรื่องของประจำโลกที่มี ไม่มีพุทธศาสนา การประพฤติธรรมในข้อนี้ก็ยังทรงคุณค่าและอำนวยผลให้กับมนุษย์อยู่ พระพุทธเจ้าบอกว่าอย่างนี้ ต่ออายุมนุษย์ได้ หลักกรรมพระองค์ก็ดึงเข้ามา เพราะมันเป็นสิ่งที่เป็นความดีที่ถูกยอมรับ ฉะนั้นอะไรที่เป็นความถูกต้อง แม้เป็นความเก่าแก่ก็ยอมรับ อะไรที่ไม่ถูกต้อง จะเก่าแก่มานานแค่ไหนก็ตามก็ไม่ยอมรับ เพราะว่าหลักสัจจะหรือหลักความจริงนี่เป็นเรื่องของศาสนาไม่ใช่เรื่องของโลก โลกมันต้องมาอาศัยหลักคำสอนทางศาสนา เพื่อเตือนสติโลกเองว่า โลกที่อยู่ภายใต้ความหลง ความมืด ความบอด ความทุกข์ ความดิ้นรน ความเดือดร้อนนี่ จะหาทางออกให้กับตัวโลกยังไง ถ้าจะเปรียบกับหลักคำสอนเหมือนกับยา โลกก็คือตัวโรค ตัวตั้งให้เกิดความเจ็บป่วย เมื่อโลกไม่ยอมรับยาก็รักษาไม่ได้ ก็มีความเจ็บป่วยเต็มไปหมด มีแต่คนทุกข์เต็มไปหมดอย่างนี้ในโลกนะ คนทุกข์ก็ตกเป็นเหยื่อ",00.12.46,00.31.02
อยากให้พระอาจารย์อธิบายเรื่อง ระหว่างการเดินมรรคไปมันก็จะมีอภิสังขารมารมาเข้าแทรก เหมือนกับวิญญาณหรืออะไรที่มาทำให้เราเพี้ยนไป มันเข้ามาได้อย่างไรหรือเป็นกรรมเก่าของเราเอง,วิบาก วิบากมันจะให้ผลกับขันธ์ เมื่อวิบากให้ผลกับขันธ์นี่ ขันธ์มันเป็นตัวรองรับวิบากเหล่านั้น ซึ่งไม่มีใครสามารถเข้าไปเปลี่ยนแปลงระบบของวิบากเหล่านี้ได้ มันเป็นสิ่งที่ส่งผลมาจากเหตุที่มีมาแต่ปางก่อน คนที่ตกอยู่ในวิบากคนนี้คือสิ่งที่เราจะต้องสร้างสัมมาทิฐิขึ้นมากับสิ่งที่เขาเป็นให้ได้ ไม่อย่างนั้นเราก็จะขัดแย้งอยู่กับใจตัวเองอยู่ตลอดเวลาในสิ่งที่มันเป็น ในครั้งพุทธกาลเองพระพุทธองค์ก็ให้ความสำคัญกับเรื่องนี้ว่า แม้ภิกษุจะทำกิจของสงฆ์ใด ๆ อยู่ก็ตาม เมื่อมีภิกษุถูกภาวะอย่างนี้ขึ้นมา ก่อกวน เบียดเบียน แทรกสิง ควบคุม พิสูจน์ทั้งหมดให้หยุดทำกิจของสงฆ์เพื่อมาช่วยเหลือพิสูจน์นี้ ให้เขาพ้นออกจากการถูกความเป็นอย่างนั้น ต้องช่วยเหลือกัน อันนี้เป็นพระบัญญัติเลยนะ ภิกษุไม่ทำอย่างนั้นต้องอาบัติทั้งคณะสงฆ์เลย มีโทษทั้งคณะสงฆ์ ตามแบบวิธีที่พระองค์วางไว้ พยายามช่วยเขาให้ได้มากที่สุดที่จะช่วยได้ ควรจะทำอย่างนั้น ไม่ว่ากรณีก็ตามเราควรจะทำกันอย่างนั้น พระองค์ไม่เคยมองข้ามหรือละเลยปล่อยให้เป็นเรื่องของชะตากรรมหรือวิบากของเขาคนนั้น มันเป็นลักษณะของผู้พฤติธรรมอย่างหนึ่งที่พึงมีต่อกันในการที่จะตั้งจิตเป็นเมตตาในการช่วยเหลือไม่ว่าด้านใดกรณีใดก็ตามเราก็ควรที่จะมองเขา นี่คือคนที่ตกอยู่ภายใต้ความทุกข์อย่างหนึ่ง ถ้าเราอยู่ในชะตากรรมแบบนั้นบ้าง เราก็ต้องคงหวังอยากจะได้ความช่วยเหลือจากคนรอบข้างใช่ไหม ไม่ใช่สร้างความไม่พึงพอใจต่อกันและกันในสิ่งที่เขาเป็น ก็ไม่ได้ คนเราก็ทุกคนก็มีวิบากกรรมหนักเบาต่างกันอยู่แล้ว ยังไงทุกคนก็ต้องชดใช้กรรมวิบากของตัวเองอยู่แล้ว ไม่ว่าจะเป็นรูปแบบใดก็ตาม แต่ถ้ามันมีคนเป็นหนักกว่าเรา อย่างพระอาจารย์เองก็มีวิบากในเรื่องของความเจ็บไข้ได้ป่วยในส่วนที่พระอาจารย์เป็น แต่มีคนเป็นหนักกว่าพระอาจารย์ บางทีเห็นเข้ามาอย่างนี้ แสดงว่าเขาหนักกว่าเราเขาจึงมา เราเป็นแค่นี้เราก็ต้องออกมาเพื่อที่จะช่วยเหลือเขา พระอาจารย์ก็ทำอย่างนี้มาโดยตลอด ไม่เคยปัดความรับผิดชอบอะไรที่จะช่วยเหลือคน พอมันมาถึงต่อหน้าต่อตาก็ต้องทำใช่ไหม ศาสนานี่ถูกวางไว้อย่างถูกต้องแล้วนะในด้านการปฏิบัติที่เราพึงกระทำ และมันก็เป็นประโยชน์ต่อเราด้วยนะ มันไม่มีโทษเลย มันเป็นประโยชน์ แล้วการประโยชน์เหล่านี้มันจะเป็นประโยชน์ที่จะทำให้เราเข้าใจอะไรได้มากขึ้นกว่าเดิมอีกเยอะ แล้วระดับจิตของเราจะพัฒนาไปดีขึ้นกว่าเดิมโดยที่เราไม่รู้หรอกว่านั่นคือการได้รับการพัฒนา ได้รับการฝึกฝนจิต,00.31.13,00.34.56
ขออธิบายความเข้าใจว่าความคิด ความจำ การรับรู้และความรู้สึกจะเกิดขึ้นเองไม่ได้ คือทั้งหมดต้องประกอบกันถึงจะเกิดความคิด ความปรุงแต่ง การจำและการรับรู้ ถ้าเรามีสติตั้งอยู่ที่กายเราจะสามารถพิจารณาลงสู่ขันธ์ได้ ความเข้าใจแบบนี้จัดอยู่ในอริยมรรครึป่าวคะ,ระบบขันธ์มันทำหน้าที่โดยตัวมันเอง เวทนาขันธ์ก็จะไปดึงเอาเวทนาขันธ์ทั้งเก่าทั้งใหม่ ทั้งอดีตทั้งปัจจุบันเข้ามาเป็นอารมนะของตัวมันเอง สัญญาขันธ์ก็จะไปดึงเอาสัญญาเก่า ๆ มาเป็นอารมนะตัวมันเอง สังขารขันธ์ก็จะไปดึงเอาความคิดเก่า ๆ มาเป็นอารมนะภาสะว่าปรุงแต่งตัวมันเอง อารมนะ เอามาเป็นอารมณ์ มาเป็นตัวเจตสิกปรุงแต่งตัวมันเอง วิญญาณก็ไปดึงเอาการรับรู้เก่า ๆ ที่มันเคยรับรู้มามาปรุงแต่งตัววิญญาณเอง ระบบอย่างนี้มันเป็นระบบที่มันมีความเป็นสันตติที่สืบเนื่องต่อเนื่องด้วยตัวของสังขตะ คือตัวปรุงแต่งประกอบการสืบต่อในตัวเหล่านี้ แล้วทั้งเวทนาทั้งปัญญาทั้งสังขารทั้งวิญญาณก็อิงอาศัยกันเกิด ไม่เกิดแยกจากกัน ก็อิงอาศัยกันเกิด แล้วเกาะเกี่ยวอยู่รูป ทำหน้าที่ร่วมกัน รูปจึงเป็นผู้รับผลทางนามธรรมคือความคิด หนึ่งความคิดมีอะไร หนึ่งความคิดมีเจตนา สัญญา เวทนา เจตคตา ชีวิตอินทรีย์ ถ้าไม่มีชีวิตอินทรีย์ก็คิดไม่ได้นะ ชีวิตอินทรีย์ เป็นคนคิด มติการอีกอันนึง อนาสิการ อีกอันนึง ผัสสะ 7 ใช้ได้ ปัจจัยที่ก่อให้เกิดหนึ่งความคิดมันไม่ใช่มีปัจจัยเดียว มันมันมีเหตุปัจจัย หลาย ๆ ปัจจัยนี่รวมกันเป็นเหตุหนึ่งนะ หลักคำสอนพระพุทธเจ้าว่าโดยละเอียดก็ว่าอย่างนี้แหละว่าโดยปัจจัย ว่าโดยตัวบุคคลก็ว่าด้วยอรรถ เนื้อความก็ว่าโดยเนื้อเรื่องสภาวะลักษณะ ก็คือเวทนา สัญญา สังขาร วิญญาณอันนี้คือว่าโดยระบบที่มันก่อตัวออกมาแล้ว เป็นขันธ์แล้ว แต่ว่าโดยปัจจัยนี่อยู่ภายใต้ ก่อตัวมาเป็นรูป ก่อตัวมาเป็นเวทนา ก่อตัวมาเป็นสัญญา ก่อตัวเป็นสังขาร ก่อตัวเป็นวิญญาณเต็มไปหมด ลำพังพวกเราอย่าไปรู้พวกนั้น อันนั้นเป็นสัพพัญญุตญาณรู้ แต่เรามารู้ขันธ์พอ เกิดดับ อันนี้ก็ถูกต้อง มีสติรับรู้อยู่ กายได้เห็นการทำงานของระบบขันธ์นี่ถูกต้อง,00.35.22,00.38.14
การทำบุญใส่บาตรพระ ซึ่งอาหารเราไม่เยอะ แต่ถ้าเราอุทิศบุญให้ญาติ ให้เทวดา เปรต ผี ปีศาจ ส่งผลให้เราถึงพระนิพพาน แบบนี้บุญของเราจะพอไหมเจ้าคะ (บางทีของที่ใส่บาตรไม่เยอะ) และถ้าเรานึกถึงบุญเดิมที่เคยทำหรือเคยอุทิศแล้ว บุญนั้นก็ยังส่งผลใช่ไหมคะ,ได้ ทำได้ มันอยู่ที่จิต จิตมีความเลื่อมใสเป็นตัวกำหนดผลบุญที่จะเกิดขึ้น บุญมากหรือน้อยอยู่ที่ตัวจิตเป็นตัวกำหนด จะมากหรือน้อยก็ตามจิตไปกำหนด วัตถุเป็นเพียงแค่ที่ตั้งแห่งการทำบุญ แต่จิตเป็นตัวสร้างภาวะแห่งบุญ เพิ่มมากขึ้นเรื่อย ๆ ก็ด้วยหนึ่ง ระลึกถึงพระรัตนไตรก่อนแล้วให้ทาน สองมีวัตถุทาน สามในขณะที่ให้ก็ตั้งจิตเลื่อมใสในขณะที่ให้ สี่ผู้รับทานเป็นที่ตั้งแห่งการเพิ่มพูนบุญกุศลด้วย ทั้งหมดเหล่านี้ ถ้าผู้รับทานไม่เป็นที่ตั้งแห่งบุญกุศล ระลึกถึงพระรัตนไตรไว้เป็นหลัก เพราะพระรัตนไตรจะทำให้บุญนั้นประณีตขึ้น ให้คนธรรมดามีผลเป็นพัน ให้คนที่มีชั้นและสมาธิมีผลเป็นแสนโกฏิ ให้คนที่มีพระรัตนตรัยอัปมายังประมาณไม่ได้ ใครก็ตามยึดเกาะพระรัตนตรัย พระองค์จึงบอกว่าผู้ประพฤติธรรมร่วมกันนี่ เริ่มตั้งแต่ยึดถือพระรัตนตรัยแนบแน่นกับจิตนี่ เวลาแบ่งปันสิ่งของต่อกันและกันนี่พระพุทธเจ้าบอกว่าเราไม่สามารถประเมินบุญหรือนับประมาณแห่งบุญของผู้นั้นได้เลยว่ามากเท่าไหร่ มากจริง ๆ สำหรับผู้ประพฤติธรรมร่วมกัน มันก็จะเจริญเป็นไปด้วยกัน จากนั้นพระองค์บอกว่าผู้ประพฤติธรรมร่วมกันแบ่งปันสิ่งของต่อกันและกันอย่างนี้ติดต่อเนื่องกันไม่ขาดเลยแม้แต่วันเดียว ครบ 12 ปีครึ่งเขาจะได้ผลทุกอย่างตามที่เขาต้องการและปรารถนา ทุกอย่างจริง ๆ ปรารถนาอะไรก็ได้อันนั้น แต่ปรารถนาในระดับเป็นจักรพรรดิก็ได้ชาติต่อไป ชาติปัจจุบันไม่ได้นะ เขาพูดปรารถนาในเรื่องของปัจจัยหรือว่าปัจจัยสี่ที่จะอำนวยผลอย่างนี้ ไม่ต้องกังวล ทำจิตให้เบิกบานแล้วใส่บาตร แล้วอุทิศส่วนกุศลไปเลย จะอุทิศไปไหนก็ตามได้หมดเลย เพราะบุญนั้นมันไม่มีกำหนดมากน้อยในปริมาณนั้น ขึ้นอยู่กับใจของเราที่จะทำให้มากหรือน้อย แล้วก็บุญที่ล่วงไปแล้วเราสามารถระลึกถึงบุญอันนั้น แล้วเอาบุญอันที่เคยทำในคราวก่อนมาเป็นที่ตั้งแห่งการอุทิศส่วนกุศลในปัจจุบันนี้ก็ได้ ได้หมด จาคานุสตินี่แหละเป็นตัวระลึก ตัวสตินะเป็นตัวสร้างบุญใหม่ได้ ระลึกถึงบุญก็เกิดบุญใหม่ได้ แล้วเกิดบุญใหม่ในปัจจุบันนั้นน่ะก็สามารถอุทิศได้ ไม่เป็นปัญหา ใช่ไหม อุบาสกเรือแตกใช่ไหม ทำบุญไว้ก่อนใช่ไหมล่ะ แต่คนรับใช้ไม่ได้ยินดีในการทำบุญใช่ไหม เทวดาบอกว่าเราจะช่วยเฉพาะอุบาสกผู้ทำบุญนี้เท่านั้น อุบาสกบอกว่าเราทำบุญไว้เมื่อเมื่อก่อนที่จะลงเรือมานี่ เราขอนึกถึงบุญนั้นแล้วยกผลบุญนั้นให้คนนี้ได้ไหม ลองดูสิ ก็เลยอธิษฐานเลย บุญที่ทำมาก่อนหน้านั้นให้กับคนใช้นี้ ใช่ไหม บุญก็ได้รับนี่ คนใช้อนุโมทนา เทวดาเห็นอ้าวได้รับนิ งั้นช่วยไปด้วยกัน 2 คนขึ้นฝั่ง เห็นไหมล่ะ บุญทำร่วงไปแล้ว ระลึก แล้วเอามาตั้งเป็นที่อุทิศได้ไม่มีปัญหา ให้กับคนเป็น ๆ ก็ได้ ให้กับคนตายก็ได้ ถ้านึกไม่ถึงก็ไม่ได้ สตินี่แหละเป็นตัวก่อบุญ นึกถึงบาปก็ยังได้บาปเลย ยังด้วยความเศร้าหมองเลยใช่ไหม นึกถึงบุญก็ต้องได้บุญสิ มันได้ พระพุทธเจ้ารู้เหตุปัจจัยอันนี้แหละจึงสอนไว้ จาคานุสติ ระลึกถึงทานที่ได้บริจาคแล้ว,00.38.24,00.42.44
ทำอย่างไรถึงจะได้ไปสู่พระนิพพาน หรือไปสู่พุทธภูมิ,"หนึ่งยึดเกาะพระรัตนตรัยไว้ให้แนบแน่น พระรัตนไตรต้องแนบแน่นนะ แล้วต้องเห็นกระแสรัตนตรัยในจิตด้วยนะ อันนี้คือความสำคัญ อันที่ 2 ดำเนินตามหลักอริยมรรค ถึงนิพพาน เพราะว่าอริยมรรคครอบคลุมหมดทุกเรื่องแล้ว ส่วนรายละเอียดก็ไปศึกษาเอา ถ้าจะบอกว่าหลักการที่พระอาจารย์วางไว้คือถูกที่สุดก็ไม่อยากจะบอก เพราะมันมีหลายคำสอนมากในเวลานี้ ซึ่งมันสร้างความไม่แน่ใจกับผู้ปฏิบัติในข้อปฏิบัติเหล่านั้นว่าถูกหรือผิดอย่างไร คือคำสอนมันไม่ผิดหรอก แต่ว่าผู้นำไปสอนนี่เข้าใจอย่างไร เข้าใจคำสอนตามที่ตัวเองเข้าใจ หรือเข้าใจคำสอนตรงกับคำสอนนั้นอย่างถูกต้อง อันนี้แหละคือสิ่งที่ต้องทำความเข้าใจให้ดี คิดเอาไม่ได้ต้องเห็น มันบอกได้ แต่ถ้ายังไม่เห็นก็ยังไม่มีผลทางด้านการปฏิบัติใด ๆ ที่จะเข้าถึงได้ ความเกิดความดับเป็นอัธยาศัยของปุถุชนที่สามารถรู้ได้ อนิจจังเป็นอัธยาศัยของพระโสดาบัน ทุกขังเป็นอัธยาศัยของพระสกทาคามี พระอนาคามี 2 จำพวก อนัตตาเป็นอัธยาศัยของพระอรหันต์ เราไปเอาอัธยาศัยพระอรหันต์มาใช้ไม่ได้ มันคนละอัธยาศัย คำว่าอัธยาศัยคือจิตสามารถรู้ได้กับสิ่งนั้นโดยปกติ คือเข้าใจสิ่งนั้นโดยปกติ เข้าใจความไม่เที่ยงโดยปกติ เข้าใจความเป็นทุกข์โดยปกติ ใช่ไหม เพราะพระสกทาคามีเห็นทุกข์ในกามจึงละกามได้ พระอนาคามีเห็นทุกข์ในกามชัดเจนจึงละกามได้ พระอรหันต์เห็นความไม่มีตัวตนจึงละอัตตาในจิตทั้งหมดได้ อันนี้เป็นอัธยาศัยนะ อัธยาศัยคือเป็นตามธรรมชาติโดยปกติที่เป็นอย่างนั้นที่จิตสามารถรู้ได้ ทีนี้เราไปบังคับให้ตัวเองรู้ว่าเป็นอนัตตา ในนิสัยปุถุชนน่ะไปบอกว่าเป็นอนัตตาร่างกายไม่ใช่เราไม่ใช่ของเรา พูดได้ แต่ยังไม่ใช่อัธยาศัยที่จะเห็น อาจจะเห็นผ่านความคิด แต่ไม่ใช่เห็นโดยอัธยาศัยที่จะเห็น ไม่ใช่อัธยาศัย ไม่ใช่ความเป็นปกติของคนคนนั้น คำว่าความเป็นปกติคือความเป็นธรรมชาติที่เป็นการรับรู้อยู่แล้ว โดยมีองค์คุณรองรับอยู่ในภายในอย่างเข้าใจ ไม่ใช่คิด ไม่ใช่ตึกนึก ไม่ใช่ใคร่ครวญ ไม่ใช่คาดเอาคะเนเอาว่าอนัตตาเป็นแบบนั้นอนัตตาเป็นแบบนี้ เห็นอย่างกับตาเห็นอย่างนี้เห็นอนัตตา เห็นแบบไม่มีตัวตนชัด ๆ กับตาตัวเองกับใจตัวเองอย่างถูกต้อง ไม่ใช่เห็นความว่างเปล่านะ เห็นระบบความเป็นอนัตตา ไม่ได้มีความเป็นตัวตนในระดับของจิต อนัตตาเอาไว้ใช้กับการรู้เห็นจิตตามความเป็นจริง สังโยชน์แบ่งเป็น 2 สักกายทิฏฐิกับอัตตานุทิฐิ สักกายทิฏฐิคือตั้งแต่สักกายทิฏฐิ วิจิกิจฉา สีลัพพตปรามาส กามราคะ ปฏิฆะ อันนี้อยู่ในส่วนสักกายทิฏฐิ เขาบอกสักกายทิฏฐิมันดับไปตั้งแต่โสดาบันอยู่แล้วไม่ใช่เหรอ กามราคะ ปฏิฆะ มายุ่งเกี่ยวอะไร มันดับสักกายทิฏฐิได้ แต่ว่าอันนั้นดับสักกายทิฏฐิในเรื่องของรูป แต่สักกายทิฏฐิในเรื่องของนามยังไม่หมด นามนี่ยังไม่หมด เพราะกามราคะ ปฏิฆะ เป็นกลุ่มนาม กลุ่มอารมณ์ แต่สักกายทิฏฐิในส่วนของในพระโสดาบันละได้เป็นส่วนของรูปของกาย เกี่ยวกับรูปประกาย เห็นกาย เห็นรูปประกายนี่ว่าเป็นตน ตนเป็นในสิ่งนั้น แต่กลุ่มอารมณ์นี่ ที่สืบเนื่องมาจากกายนี่ พออารมณ์เหล่านี้มันสืบเนื่องมาจากกายใช่ไหมล่ะ สืบเนื่องมาจากรูป มันละไม่ได้ ยังไม่สามารถแก้ได้ มันก็จัดอยู่ในสักกายะเหมือนกัน สักกายะจึงแบ่งเป็น 2 ชั้นในสังโยชน์เบื้องต่ำ อัตตานุทิฐิคือเห็นจิตเป็นตนก็ตั้งแต่รูปราคะจนถึงอวิชชานู่นน่ะ เป็นอัตตานุทิฐิ เพราะอันนี้เป็นเรื่องจิตล้วน ๆ เลย รูปราคะ อรูปราคะ อุทธัจจะ อวิชชา เป็นเรื่องจิตล้วนล้วน ๆ เลย ไม่เกี่ยวกับกายเลยอันนี้ ไม่เกี่ยว จิตล้วนล้วน ก็เลยต้องเข้าใจว่าบริบทของไตรลักษณ์ที่เราต้องเข้าใจ เห็นความเกิดความดับเป็นคุณสมบัติพระโสดาบันเลย เป็นทิฏฐิ สัมปันโน ใช่ไหม สมบูรณ์ด้วยความเห็นคือเห็นความเกิดความดับ สกทาคามี อนาคามี เห็นสกทาคามี พอเห็นความเกิดความดับแล้วจะมีอนิจจัง อนิจจังเป็นอัธยาศัย อนิจจังคือเห็นอนิจจังโดยปกติได้ พอมันเกิดมันดับนั่นแหละคืออนิจัง สกทาคามี อนาคามี เห็นทุกขัง เห็นทุกข์ในกามราคะ ปฏิฆะ ก็เป็นอัธยาศัยในการที่จะเห็น พอสกทาคามีเห็นอัธยาศัยแบบอ่อน ๆ อนาคามีเห็นอัธยาศัยแบบชัดเจน เป็นอัธยาศัยแบบแน่ชัดเลย อรหันต์เห็นอนัตตาเป็นอัธยาศัย เป็นเพียงแค่ทางดำเนิน ก้าวเข้าไปถึงนิพพาน เขาเรียกว่าเป็นการสะสมอริยมรรค จะเห็นนิพพานได้ก็ต่อเมื่อมรรคเต็มในจิต เมื่อมรรคเต็มแล้ว มรรคมีหน้าที่ทำพระนิพพานให้ปรากฏ เป็นไปไม่ได้ที่เมื่อเต็มแล้วจะไม่ทำพระนิพพานให้ปรากฏ เพราะว่าอริยมรรคมีจุดประสงค์เดียวคือทำพระนิพพานให้แจ้งกับจิตของบุคคลผู้ปฏิบัติ จิตปฏิบัติอริยมรรคอยู่ จิตดวงที่ปฏิบัติอยู่นั่นแหละจะเห็นนิพพานประจักษ์แจ้งกับใจ ไม่มีวิธีอื่นนอกนี้ แม้มีวิธีอื่นนอกนี้มันก็ไม่รู้ว่าจะโยง สุดท้ายคือต้องโยงเข้ามาสู่อริยมรรคอยู่ดี มันโยงไปอย่างอื่นไม่ได้ จะเป็นวิธีไหนก็ตามที่พระพุทธเจ้าตรัสไว้ ต้องโยงเข้ามาสู่อารยธรรมนี้ โยงเข้ามาให้ได้ น้อมเข้ามาหานี้ให้ได้ ไม่ใช่มันจะสำเร็จด้วยวิธีการนั้นนั้น ถ้ายังไม่โยงเข้ามาสู่อริยมรรคนี่นำไปสู่การตรัสรู้ไม่ได้ ยากมากการทำพระนิพพานให้แจ้ง มันแจ้งจากบุคคลผู้เห็นแล้วจึงสามารถบอกสอนได้ว่าพระนิพพานเข้าไปถึงได้อย่างไร แล้วมันจะไม่มีการขัดกัน หลวงปู่มั่นพูดยังไง พระพุทธเจ้าพูดอย่างนั้น หลวงปู่มั่นบอกเห็นขันธ์ 5 เกิดดับ พระพุทธเจ้าบอกว่าผู้มีปัญญาเห็นความเกิดดับเป็นปัญญาทำได้กิเลส มันเข้ากันได้สนิทเลย หลวงปู่มั่นอธิบายเรื่องอริยสัจในขันธ์ 5 พระพุทธเจ้าก็ตรัสสอนอริยสัจในฐานะในธรรมจักรกัปปวัตนสูตรนี่ ก็ชัดเจน มันจะลงรอยกันไปหมดเลย หรือใครต่อใครจะสอนอะไรรุ่นต่อมานี่ มันก็ต้องลงรอยมาสู่ที่พาดขันธ์ อายตนะ อริยสัจ ปฏิจสมุบาท ส่วนอนิจจัง ทุกขัง อนัตตานี่มันเป็นสิ่งที่รอเห็น มันจะค่อย ๆ เผยตัวออกมาจากธรรมชาติแห่งการปฏิบัติที่เราปฏิบัติในหลัก ขันธ์ 5 อายตนะนี่ ไตรลักษณ์มันเป็นสิ่งที่ถูกเห็น จะเป็นสิ่งที่ทำให้เกิดการเห็นจากการปฏิบัติของเรา ตัวนี้ต้องเข้าใจให้ดี มันเข้าถึงได้หมดเลย ปุถุชนนี่นะเข้าถึงโสดาบัน สกนาคามี อนาคามิ อรหันต์ได้หมดเลย เข้าถึงได้หมด ไม่ได้ปิดกั้นสิทธิของผู้ปฏิบัติธรรมว่าฆราวาสจะเข้าถึงอรหันต์ไม่ได้ แต่ถ้าฆราวาสเข้าถึงอรหันต์แล้วต้องบวช ไม่บวชก็ไม่ได้อีกอันนี้ แต่ก็มีคนหลงว่าตัวเองเป็นอรหันต์แล้วมาขอบวช มีอยู่ มาที่สำนัก บอกว่าโยมบรรลุแล้ว ถึงที่สุดแล้ว โยมอยู่ไม่ได้แล้ว โยมต้องบวช ทำไมเหรอ ถ้าไม่บวชโยมจะตายคืนนี้ อาตมาบอกว่าอยู่ไปเถอะไม่ตายหรอก ไม่ได้ พระอาจารย์ต้องยอมให้โยมบวช ได้ไม่ตายหรอกนะ ถ้าตายคืนนี้เดี๋ยวพระอาจารย์เผาให้เอง ก็ไม่ตาย ก็ยังอยู่
",00.43.01,00.52.11
ขอสอบถามถึงภาวะการเบียดเบียนกับหลักไตรลักษณ์ต่างกันอย่างไรครับ,เบียดเบียนมันมีอยู่ 2 แบบ แบบแรกเบียดเบียนด้วยอกุศล อันที่ 2 เบียดเบียนโดยระบบของไตรลักษณ์ คือระบบของไตรลักษณ์มันมีก่อตัวในเบื้องต้น แปรปรวนในท่ามกลาง เสื่อมสิ้นไปที่สุด การที่มันก่อตัวในเบื้องต้น แปรปรวนในท่ามกลาง และเสื่อมสิ้นไปที่สุด นี่แหละมันคือการเบียดเบียนโดยตัวมันเอง เพราะอะไร เพราะเมื่อมันก่อตัวในเบื้องต้น แปรปรวนในท่ามกลาง และเสื่อมสิ้นไปแล้ว มันยังก่อตัวขึ้นมาใหม่อีก แล้วก็แปรปรวนใหม่ แล้วก็ดับลงไปใหม่ แล้วก็ก่อตัวใหม่ แปรปรวนอีก แล้วก็ดับลงไปอีก นี่มันเบียดเบียนตัวมันเอง คือสังขารเบียดเบียนตัวสังขารเอง เขาเรียกว่ามันมีความขัดแย้งโดยตัวมันเอง ก็เมื่อมันจะต้องก่อตัวมาอยู่ แล้วแปรปรวนอยู่ แล้วก็เสื่อมสลายอยู่ แล้วมันจะก่อตัวมาทำไม ทั้ง ๆ ที่มันต้องเสื่อมสลายอยู่ ก็คือธรรมชาติของสังขารนี่แหละ ถ้าจะพูดในแง่ของความขัดแย้งโดยตัวสังขารเองนี่แหละนำมาสู่การเบียดเบียนตัวสังขารนั้น แล้วมีผู้เข้าไปยึดถือเอาสังขารที่มีการก่อตัวในเบื้องต้น แปรปรวนในท่ามกลาง และเสื่อมสิ้นไปที่สุด ผู้ยึดถือเอาจึงถูกสภาพของความไม่คงที่ แปรปรวน และความเสื่อมสลาย เบียดเบียนบีบคั้นให้ตัวเองมีทุกข์ขึ้นมา ตัวทุกข์ตอนแรกยังไม่มี มีแต่สภาวะความขัดแย้ง แปรปวน เสื่อมสลาย โดยตัวมันเอง พอมีผู้เข้าไปยึดหลงผิด อะไรเข้าไปยึด ชีวิตอินทรีย์ ชีวิตอินทรีย์คือสภาพความมีชีวิตของสิ่งนั้น อินทรีย์ที่ก่อเกิดขึ้นจากสิ่งนั้นน่ะ หลงเข้าใจว่ามีชีวิตมีตัวตนจึงยึดเกาะไว้ด้วยความเห็นผิด ก็ถูกสภาพแห่งความไม่เที่ยง ความแปรปรวน ความเสื่อมสลาย บีบคั้น เบียดเบียนบีบคั้นให้เกิดความทุกข์ เกิดความไม่เป็นไปอย่างใจ อวิชชา และไม่รู้จักความเป็นจริงก็เกิดตัณหา อุปทาน กิเลสกรรมวิบากเป็นวงจร,00.52.51,00.54.45
ในวันทั้งวันหนูพิจารณาทุกเหตุการณ์ จนรู้นิโรธที่เกิดขึ้นบ่อยครั้งและเกิดอุเบกขา บ่อยครั้งทุกครั้งจะท่องพุทโธเมนาโถ ทุกครั้งเพื่อให้จิตเป็นกุศล แต่ระหว่างนั้นเริ่มจับได้ว่า วิญญาณปรุงแต่งความคิดให้เกิดบ่อยถี่ ๆ ทุก ๆ อิริยาบถที่ทำในระหว่างวัน จึงจับลงขันธ์อีก วนกันอยู่แบบนี้ จนเกิดอุเบกขาบ่อยครั้ง จนสังเกตได้ว่า เวลาเจอทุก ๆ ผัสสะกระทบ จับได้ว่าเวทนาจางคายลงไปมาก จนเกิดความนิ่งเฉย คะพระอาจารย์ แนะนำและเสริมให้หนูทีคะ ว่าหนูควรเพิ่มตรงไหนลงไปบ้างเจ้าคะ,ถ้าทำถูกมันก็จะเจริญไปตามการปฏิบัตินี้ได้เอง เมื่อถูกแล้วอย่าเพิ่งไปต่อเติมอะไรเข้าไปในระหว่างนั้น แค่สร้างความเข้าใจกับสภาพการที่เราปฏิบัติอยู่นี้ว่าเราปฏิบัติถูกแล้ว แล้วมันก็จะค่อย ๆ ดำเนินไปของมันอย่างนี้แหละ แล้วก็ทำอย่างนี้ให้รัดกุมมากขึ้น อย่าเอาอย่างอื่นมาต่อเติม เอาตัวนี้แหละย้ำ ๆ ซ้ำ ๆ ไป,00.54.58,00.56.06
เมื่อคืนฝันเจอสิ่งที่น่ากลัวแล้ววิ่งหนีอยู่อยู่จิตก็ท่องพระรัตนตรัยขึ้นมาเองสิ่งนั้นเลยหายไปเจ้าค่ะ,เยอะนะ ตั้งแต่ยึดเกาะพระรัตนตรัยมา เวลาฝันนี่ระลึกถึงได้เองนี่มีหลายคนรายงานมา มันได้ผลทุกราย ใช้ได้แม้กระทั่งในความฝัน แต่ก่อนไม่มีไการระลึกถึงพระรัตนตรัยไว้ก่อน เวลาฝันไปตามเหตุการณ์มันหมดเลย ตื่นขึ้นมาเหนื่อยทีนี้วิ่งหนีผี วิ่งหนีสิ่งนั้นสิ่งนี้ แล้วเวลาวิ่งหนีมันก็เหมือนกับไม่ค่อยมีแรงก้าวเท่าไหร่นะ แต่พุทโธ เม นาโถ อาการเหล่านั้นหาย ไม่ต้องวิ่งหนีเขาอีก มันรู้สึกชัดเจนกับพระรัตนตรัยเห็นไหมล่ะ,00.56.10,00.56.55
"หนูได้อ่านหนังสือของ ทันตแพทย์สม สุจีรา ที่เป็นหนึ่งสือที่นำหลัก กฎ และทฤษฎีของวิทยาศาสตร์และพุทธศาสนามาอธิบายเชื่อมโยงกัน ซึ่งหนูก็เรียนวิทยาศาสตร์มามีความเลื่อมใสในศาสนาพุทธแต่ในบางครั้งก็มีข้อสงสัยในหลักของศาสนาว่ามันเป็นไปได้หรือในยุคที่วิทยาการต่าง ๆ มันรุ่งเรือง ได้อ่านหนังสือเล่มนี้ ไปเจอบทความมากมายที่วิทย์กับศาสนามันคือเรื่องเดียวกันไม่เคยขัดแย้งกันจนตกใจ ขออนุญาตยกตัวอย่าง ""ทฤษฎีไร้ระเบียบ (Chaos theory) "" ในหนังสือเล่มนี้ ว่า ทฤษฎีไร้ระเบียบ พบว่าเหตุปัจจัยเล็ก ๆ ที่คาดไม่ถึง อาจทำให้เกิดผลที่ตามมาอย่างรุุนแรงแบบเหลือเชื่อได้ ทำนองเด็ดดอกไม้สะเทือนถึงดวงดาว และใครจะไปคิดว่า การทานอาหารที่มากกเกินไปของปู่ในวัยเด็ก จะสามารถส่งผลถึงโรคหัวของหลานได้ ซึ่งพระพุทธองค์ก็ได้ทรงหยั่งรู้ถึงความลับนี้ จึงทรงตรัสไว้ว่า ""สัตว์ทั้งหลายมีกรรมเป็นกำเนิด มีกรรมเป็นเผ่าพันธุ์"" กรรมเป็นกำเนิด คือ กรรม-พันธุ์ หรือ วิบากกรรม ส่วนกรรมเป็นเผ่าพันธุ์ คือ กรรมพันธุ์ หรือ พันธุกรรม ในทางพุทธศาสนานั่นเอง ที่กล่าวในหนังสือนี้ เป็นจริงตามนี้ไหมคะ",ต้องแยกอย่างนี้ว่ากรรมเป็นเผ่าพันธุ์ที่สืบทอด ไม่ใช่สืบทอดผ่านพันธุกรรม แต่เนื่องจากว่าระดับคุณปู่ที่เขาผ่านถ่ายทอดผ่านทางพันธุกรรมมา เป็นการถ่ายทอดผ่านทางกายภาพ ส่วนผู้ที่มารับผลของกรรมตนเองคือได้ทำกรรมของตนเองไว้มาแต่ปางก่อนเพื่อให้ได้รับผลในรูปของกายภาพที่ถูกถ่ายทอดออกมาจากรุ่นคุณปู่มาถึงตัวเขา เขาทำกรรมชนิดนั้น พอเข้าใจไหม ไม่ใช่กรรมปู่ถ่ายทอดมาให้หลาน แต่เขาต้องถ่ายทอดไปอย่างนั้นอยู่แล้ว แต่ผู้ที่ทำกรรมที่ตรงกับที่จะต้องได้รับอันนี้ มีกรรมเป็นของของตนนั่นแหละ มีกรรมเป็นพันธุ พันธุคือเผ่าพันธุ์แห่งกรรมที่ตัวเองทำมาแต่ก่อนนี้หน้านี้ให้มารับวิบากอย่างนี้ที่จะต้องมาเกิดโรคอย่างนี้ มาจุติหรือมาอยู่กับภาวะแวดล้อมของการที่จะต้องได้รับ คือเรียกว่าทำให้กรมนั้นอำนวยผลสำเร็จ เข้าใจไหม ต้องไปอยู่ในที่ที่กรรมจะต้องอำนวยผลให้สำเร็จก็คือจะต้องไปเกี่ยวโยงกับคุณปู่คนนี้ แต่ไม่ใช่คุณปู่คนนี้ถ่ายทอดมาให้ใครก็ได้ ไม่ใช่ เข้าใจไหม มันถูกกำหนดมาจากตัวคนที่จะมาเกิดนั่นแหละ มีกรรมเป็นพันธุของตัวเอง พันธุกรรมทางกาย ใช่ แต่การที่เขาจะได้รับผลตรงนั้นมาจากเหตุแห่งกรรมของเขาแต่ปางก่อนที่จะได้มารับอย่างนี้ มันคือเหตุปัจจัยของอวิชชา ตัณหา อุปทาน กิเลส เก่าที่สืบทอดมา พอมาจุติ เกี่ยวโยงกันกับสายพันธุกรรมของโลก คือข้อเสียอย่างหนึ่งคือการใช้ภาษาโลกกับภาษาธรรมนี่มาปนกัน มันเลยถูกมองว่าเป็นอันเดียวกัน จริง ๆ มันคนละความหมายเลย คนละอย่างเลย,00.57.03,01.00.20
ตอนนี้ประกอบสัมมาอาชีพฝืดเคืองต้องวางใจหรือทำอย่างไรคะ,ยอมรับการฝืดเคืองก่อน แล้วก็เรียนรู้เหตุปัจจัยที่ผ่านมาว่าผิดพลาดตรงไหน หาข้อแก้ไข ชีวิตเรามันจะผิดพลาด มักจะเป็นการผิดพลาดแบบซ้ำรอยเดิมเสมอนั่นแหละ ทบทวนอดีตที่ผ่านมาแล้วแก้ไข เพื่อที่จะทำเหตุปัจจุบันให้พัฒนาดีขึ้นไป ในระหว่างนี้ระลึกถึงพระรัตนตรัยและก็สวดรัตนปริตร รัตนปริตรสวดสามรอบ พร้อมกับระลึกถึงพระรัตนตรัยติดต่อเนื่องกันทั้งกลางวันกลางคืน ทำ 2 อย่างนี้เป็นปัจจัยเกื้อหนุนในภายใน เป็นองค์คุณที่จะสร้างความเปลี่ยนแปลงไปพร้อมกับเรียนรู้เหตุปัจจัยของการแก้ไขเหตุใหม่ สร้างเหตุใหม่ และก็พัฒนาตัวเองไปให้มันถูกต้อง จุดที่ไม่ไปซ้ำรอยเก่าและนำไปสู่โทษหรือความผิดพลาดนั้น,01.00.31,01.01.31
ฆราวาสบรรลุอรหันต์จะตายจริงไหมครับ,ตายจริง คือมันไม่เรียกว่าการตาย พระพุทธองค์ไม่ใช้คำว่าการตาย เพราะผู้เข้าถึงอรหันต์แล้วไม่มีความรู้สึกว่าจะต้องตาย แต่ร่างกายจะต้องไม่สามารถสืบต่อไปได้ในเพศของฆราวาส ต้องบวชเท่านั้นถึงจะทรงอยู่ได้  เพราะว่าเพศฆราวาสไม่สามารถรองรับคุณธรรมในระดับอรหันต์ มันไม่มีปัจจัยสืบต่อที่จะให้อรหันต์ดำรงอยู่ ถ้าอรหันต์คือจะดับ มีผู้เข้าถึงอรหันต์แล้วต้องดับตัวเองเลยก็คือ หนึ่งมนุษย์ที่เข้าถึงอรหันต์โดยที่ไม่ได้บวช อันนี้คือดับเลย อันที่ 2 เทวดาเข้าถึงอรหันต์ต้องดับเพราะไม่มีเพศนักบวชรองรับ พรหมเข้าถึงอรหันต์แล้วก็ต้องดับ เปรตเข้าถึงอรหันต์ได้ไหม ไม่ได้ เข้าถึงได้แค่โสดาบัน ต่ำกว่านั้นก็เข้าถึงไม่ได้ มนุษย์จึงเป็นเพศพิเศษที่พระพุทธองค์วางเพศนักบวชไว้ให้รองรับหลังจากหลังจากเข้าถึงอรหันต์แล้วมาอยู่ในสถานะนักบวชจะรองรับได้ เพศนักบวชเป็นเพศที่สูงกว่า เหมาะที่จะรองรับความเป็นอรหันต์ แต่เพศฆราวาสรองรับไม่ได้ เทวดาก็ยังรองรับไม่ได้พรมก็ยังรองรับไม่ได้ ขนาดพรมระดับนั้นนะยังรองรับอรหันต์ไม่ได้เลย ตายปั๊บดับปุ๊บนิพพานปั๊บ แล้วพริบตาด้วยนะ มนุษย์ยังมี 24 ชั่วโมงอยู่นะ ยังมีเวลารออยู่ 24 ชั่วโมง แต่ว่าเทวดากับพรมนี่พรึบเลย ร่างกายสลายเลย,01.01.41,01.03.23
เมื่อเราต้องเจอคนที่เราไม่ชอบและทำให้มีอารมณ์ไม่ชอบใจเกิดขึ้นจากนั้นก็จะมีตัวรู้มาทักว่า แหนะคิดไม่ดีอีกแล้วและอารมณ์ไม่ชอบใจก็หายไป หนูเลยอยากรู้ว่าตัวรู้นี่คืออะไรคะ เพราะทุกทุกอารมณ์จะมีตัวรู้นี่เข้ามาทักตลอดเลยค่ะ,ตัวรู้นี้คือสติ จากการฝึกทักอารมณ์บ่อย ๆ ก็จะมีสติในการเข้าไปรู้อารมณ์ได้ในคราวต่อไป เขาเรียกสติ รู้ไว้ นี่แหละคืออาการของสติ นี่คือตัวสติ สติไม่ใช่อย่างอื่นนะ ไม่ต้องไปเจริญสติอย่างนั้นอย่างนี้ นี่แหละตัวรู้ทันนี่แหละคือสติ,01.03.35,01.04.13
ขอความเมตตา พอจ.ต้น อธิบาย อายตนะบัพพะ ในธรรมานุปัสสานา เป็นการทำความเข้าใจว่า อายตนะเป็นทุกข์ เกิด-ดับ ตามเหตุปัจจัยที่มีผัสสะมากระทบ เพราะมีขันธ์ 5 จึงมีอายตนะ จึงมีทุกข์เป็นธรรมดา ให้เห็นการเกิดดับ ของทุกข์ที่มากับอายตนะ ผมเข้าใจเช่นนี้ถูกต้องไหมครับ หรือต้องเสริมความเข้าใจอย่างไรในหารเจริญวิปัสสนา ขอความเมตตาชี้แนะขอรับ,หลักของอายตนะบัพพะนี่มันอยู่ในสติปัฏฐานข้อที่ 4 เรียกว่าธรรมานุปัสสนา คำว่าสติปัฏฐานคือเอาสติไปรับรู้ หรือเอาสติไประลึกรู้ ระลึกรู้ว่านี้เพียงแค่อายตนะ นี่คือการเกิดขึ้นของอายตนะ นี้คือการดับไปของอายตนะ เห็นอะไรก็ตามคือการเกิดขึ้นของอายตนะ การตั้งอยู่ของอายตนะ การดับไปของอายตนะ ได้ยินอะไรก็ตามคือการเกิดขึ้นของอายตนะ การตั้งอยู่ของอายตนะ และการดับไปของอายตนะ ดมกลิ่นลิ้มรส นี่คือการเกิดขึ้นของอายตนะ การตั้งอยู่ของอายตนะ มันจะไม่มีความเป็นตัวตนอยู่ในนั้นหรอก มันจะเห็นอย่างนี้ การเกิดขึ้นของอายตนะ การเชื่อมต่อของอายตนะ การดับไปของอายตนะเท่านั้นเอง ไม่มีอะไรเกินไปกว่านี้ มีแค่นี้ชีวิตมนุษย์ อารมณ์เกิดกับใจแค่มนายตนะ สัมผัสกับธรรมายตนะ ก็เกิดการรับรู้อารมณ์เหล่านั้นขึ้น ตั้งอยู่แล้วก็ดับไป เป็นอายตนะเท่านั้นเอง มันเป็นสติปัฏฐาน รู้แค่นี้ รับทราบแค่นี้ ,01.04.21,01.05.45
ส่วนมากการที่จะมาดูอายตนะได้ มันก็ต้องผ่านการดูขันธ์มาแล้วพอสมควรใช่ไหมเจ้าคะ ,จริง ๆ พระพุทธองค์ตรัสตามอัธยาศัยนะ เพราะฉะนั้นบางคนมีอัธยาศัยที่จะรู้อายตนะ เขาก็จะดูอายตนะได้ทั้งวัน ทั้งวันเลยเขาจะดูแค่อายตนะ หูได้ยินเสียงแค่อายตนะ แค่การเชื่อมต่อของอายตนะ ระบบการเชื่อมต่อ ใจกระทบกับอารมณ์แค่อายตนะกระทบกัน อายตนะเกี่ยวข้องกัน นี่คือการเกิดขึ้นของอายตนะ ถ้าไม่เชื่อมต่อกันก็ไม่มีการเกิดของอายตนะ ถ้าสายตาไม่มองเห็นการเกิดขึ้นของจักขายตนะย่อมไม่มี ถ้าไม่มีเสียงกระทบหูโสตายตนะก็ไม่มี ถ้าไม่มีกลิ่นกระทบจมูก ฆานายตนะก็ไม่มี ถ้ามีรสกระทบลิ้นชิวหารตนะก็ไม่เกิดขึ้น ก็ไม่มี เราก็มาดูความเกิดความดับของอายตนะเหล่านี้ตามความเป็นจริง ก็แค่เสียงกระทบหู ก็แค่รูปกระทบตา เสียงกระทบหู,01.05.50,01.06.45
ตอนนี้หนู ท่องธาตุ อยู่แต่วันหนึ่ง หนูก็ฝันไปว่าหนูต้องท่องบท อาฏานา ฏิยปริตร 3 รอบ พระอาจารย์มีคำแนะนำว่าอย่างไรคะ,ก็ท่องธาตุในระหว่างวันไป แล้วก็ก่อนนอนก็สวดบทอาฏานาฏิยปริตรติดต่อเนื่องกันทุกวัน วันละอย่างน้อย 3 รอบ ก็ให้ทำอย่างนี้ ส่วนในระหว่างวันก็ท่องธาตุกรรมฐาน 4 ไป ก่อนนอนก็สวดอาฏานาฏิยปริตรติ ทำอย่างนี้แหละควบคู่กันไป,01.07.12,01.07.51
