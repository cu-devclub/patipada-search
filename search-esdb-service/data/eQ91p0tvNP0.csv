question,answer,start_time,end_time
อาการขี้น้อยใจมันมาทุกวัน รู้สึกว่ามันรบกวนชีวิตมาก,หลักการที่พระอาจารย์พยายามสอนให้รู้จักอารมณ์ที่เกิดจากใจตัวเรา ไม่ว่าจะเป็นอารมณ์ประเภทไหนก็ตาม ความน้อยใจก็คืออารมณ์ วิธีการที่พระอาจารย์แนะนำอยู่เสมอก็คือการทักอารมณ์ การที่เราได้ทักอารมณ์เนี่ยมันจะทำให้อารมณ์เนี่ยถูกรู้จากเรา อารมณ์ที่ถูกรู้จักเราเนี่ยมันจะเปลี่ยนจากการที่เราเป็นผู้รับอารมณ์ มาเป็นผู้รู้อารมณ์ การรู้อารมณ์เนี่ยมันการรู้อารมณ์ด้วยสติ ทีนี้การรู้อารมณ์ด้วยสติก็คือการรู้อารมณ์โดยการเข้าไปทักอารมณ์ เพราะการทักอารมณ์เนี่ย จะทำให้เกิดสติ ฉะนั้นเวลาอาการน้อยใจเกิดขึ้นมาเนี่ย ก็ให้ทักอาการน้อยใจนั้นว่า จิตเรากำลังมีอาการน้อยใจ อาการน้อยใจกำลังเกิดขึ้นกับจิต จิตกำลังถูกอาการน้อยใจ ปรุงแต่ง อาการน้อยใจกำลังปรุงแต่งจิตเราอยู่ ก็ให้ไปทักอย่างนี้ตรง ๆ การทักอารมณ์ตรง ๆ อย่างนี้แหละเป็นการฝึกสติในตัวเราเอง แล้วก็จะทำให้อารมณ์ขี้น้อยใจเนี่ย ที่ถูกแก้ไข แล้วเราก็จะรับทราบได้จากผลที่มันเกิดขึ้นทางใจเราเอง เราก็จะมีสติปัญญา รับรู้อารมณ์ที่มันเกิดขึ้นกับตัวเราให้เข้าใจอย่างนั้น,00:01:38,00:03:14
สมมุติว่าบุคคลในใกล้ชิดเราลาจากโลกนี้ไป ซึ่งเราเป็นผู้ที่จะต้องจัดการกับร่างนั้น เราสามารถทำการบริจาคร่างกายและอวัยวะนั้นด้วยเจตนาที่อยากให้ผู้ที่จากไปได้รับบุญกุศลจากทานนี้ โดยที่เจ้าของร่างไม่ได้แสดงเจตนารมณ์ไว้ แบบนี้ควรแก่การทำไหมคะอาจารย์,การตัดสินใจจัดการกับร่างกายโดยที่เจ้าของร่างไม่ได้มีความตั้งใจหรือตั้งเจตนารมณ์ไว้ตั้งแต่แรกเนี่ย แม้ว่าเราจะมีเจตนาดีก็ตามในการที่จะให้ร่างกายนี้เกิดประโยชน์สูงสุดกับผู้คน แต่เมื่อเจ้าของร่างเขาไม่ได้ตั้งเจตนาไว้อย่างนั้นการตัดสินใจโดยลำพังของเราเอง ก็ต้องมองว่าสิทธิ์ในร่างกายเรามีขอบเขตแค่ไหน หลักการจริง ๆ แล้วก็คือร่างกายเมื่อเขาละชีวิตแล้ว กิจที่เราพึงกระทำก็คือทักษิณานุปทาน ก็คืออุทิศส่วนกุศลให้กับผู้ที่ตายไปแล้ว แล้วก็ณาปนกิจคือกิจของการเผา ซึ่งไม่ได้บอกว่ากิจของการสละร่างกาย โดยใช้อำนาจการตัดสินใจจากเราต่อร่างกายที่ตายไปแล้ว เพื่อท่านสร้างประโยชน์อันนี้ยังไม่มีปรากฏให้ได้ยิน สู่การเรียนรู้และศึกษาในหลักคำสอน คือยังไม่ปรากฏทางด้านหลักคำสอน พระอาจารย์ก็ยังไม่สามารถที่จะให้ข้อตัดสินในข้อนี้ แต่ทางที่ดีที่สุดก็คือยังไม่ควรที่จะตัดสินใจโดยความตั้งใจของเรา ควรจะทำกิจตามหลักการที่ควรทำ ก็คือฌาปนกิจ ถ้าจะให้ดีคือพูดคุยกันไว้ให้เรียบร้อยก่อนที่จะละสังขาร ก่อนที่จะตาย พูดคุยว่าร่างกายนี้จะจัดการอย่างไร จริง ๆ แล้วถ้าเจ้าตัวมีความประสงค์อยากจะสละจริง ๆ เขาคงจะพูดด้วยเจตนารมณ์ของเขาเองได้ แสดงว่าถ้าไม่ได้พูดขึ้นมาด้วยตัวของเขาเอง ก็คงจะละเมิดเจตนารมณ์ของเขาไม่ได้ หรืออาจจะมีการละชีวิตแบบกะทันหันและไม่ได้ร่างเจตนารมณ์ไว้ อันนี้ยังไม่มีข้อตัดสินว่าจะเข้าไปตัดสินการตัดสินใจนี้ว่าถูกหรือผิดอย่างไร แม้พระอาจารย์จะมีความเห็นด้วยกับการที่เราจะตัดสินมอบร่างกายให้เป็นประโยชน์ แต่พระอาจารย์ไม่สามารถมีข้อมูลมายืนยันได้ว่า การตัดสินลักษณะนี้เข้าข้างของความถูกต้องหรือไม่ อันนี้ยังไม่สามารถที่จะบอกได้ หากพระอาจารย์มีข้อมูลความรู้ด้านหลักการสอนตรงนี้ พระอาจารย์จะมาอธิบายและตอบให้อีกครั้ง,00:03:18,00:06:36
เราทำอย่างไรถ้าคนในบ้านถวายผลไม้ ขนม พระพุทธในบ้าน บูชาเพียงดอกไม้ก็พอ กลับโกรธ ,ต้องบอกว่า สังคมพุทธเราเองเนี่ย มีค่านิยมที่ผิด ๆ เนี่ย ด้วยความเชื่อ คือมีศรัทธาในพระพุทธศาสนา แต่ขาดการเรียนรู้หลักคำสอนทางด้านพระพุทธศาสนา จึงทำให้ปัญญาที่ควรจะเป็นเรื่องราวของเหตุผล ที่จะสามารถแยกแยะข้อเท็จข้อจริงไม่ให้ตกไปอยู่ในค่าความงมงาย ยึดถือในข้างของสิ่งที่เป็นเหตุผลในการที่จะฝึกฝนพัฒนาจิตใจตัวเราเนี่ย ตรงนี้มันขาดหายไป เพราะลำพังเพียงแค่การตั้งศรัทธา โดยไม่เรียนรู้หลักคำสอน ไม่ได้ทำให้ปัญญาของเรามันดีขึ้น ฉะนั้นแล้วศรัทธาในทางพุทธศาสนาต้องประกอบไปด้วยปัญญา ปัญญาคือจะต้องศึกษาหลักธรรมคำสอนของพระองค์ให้ดีว่าสิ่งใดที่พระองค์อนุญาตให้ทำ และสิ่งใดที่ที่พระองค์ไม่อนุญาตให้ทำ และสิ่งใดที่มีมาในหลักคำสอน สิ่งใดที่ไม่มีมาในหลักคำสอน สิ่งใดเป็นธรรม เป็นวินัย สิ่งใดเป็นข้อปฏิบัติและไม่ใช่ข้อปฏิบัติ ฉะนั้นแล้วความเชื่อ ค่านิยมที่มีข้อกำหนดในลักษณะของการจัดสิ่งของ อาหาร ผลไม้ถวาย ขนมถวายพระพุทธ พระอาจารย์ก็อยากจะบอกว่า พระพุทธเจ้าไม่ได้อยู่ในสถานะของผู้รับรับของเซ่นไหว้จากใคร แล้วถ้าเราไปตั้งค่าของความเป็นพระพุทธเจ้าในฐานะของผู้รับของเซ่นไหว้ นั่นหมายความว่าเราไม่ได้ศรัทธาจริง ๆ เพราะพระองค์ไม่ได้อยู่ในสถานะผู้เป็นแบบนั้น พระพุทธองค์เนี่ย เป็นผู้ดับขันธ์ปรินิพพาน ก็คือไม่มาสู่วิถีของการรับของสักการะบูชาจากใครผู้ใดทั้งสิ้น แม้แต่พระองค์ยังทรงพระชนม์อยู่ พระองค์ก็ตรัสชัดเจนไว้ว่า พรหมจรรย์ของเราตถาคตนี้ไม่ได้เป็นไปเพื่อความเคารพ สักการะ นับถือบูชาของใครผู้ใด แต่พรหมจรรย์ที่เราตถาคตแสดงและบัญญัติไว้เนี่ย เป็นไปเพื่อรัก เพื่อคลาย เพื่อวาง เพื่อความหลุด เพื่อความพ้น เพื่อพระนิพพาน ส่วนนี้คือความสำคัญ ชาวพุทธส่วนมากหรือเป็นจำนวนมาก ๆ เนี่ย ที่ยังใช้ค่านิยม ประกอบไปด้วยศรัทธาที่ไม่ประกอบไปด้วยปัญญา จึงก่อให้เกิดการยึดถือข้อปฏิบัติต่อพระพุทธเจ้าผิดพลาด และทำให้เกิดมิจฉาทิฐิ คือการยึดถือในสิ่งสิ่งนั้น ว่าสิ่งที่ตัวเองทำเป็นการกระทำที่ถูกต้องแล้ว อย่าว่าแต่ขนม ผลไม้ หรืออาหาร น้ำ ดอกไม้ด้วย พระองค์ก็บอกว่ายังไม่ควรค่าแก่การที่จะสักการะหรือบูชาพระองค์ ก่อนที่พระองค์จะปรินิพพาน พระองค์ได้ตรัสไว้ว่า ดูก่อนอานนท์ ดอกไม้ที่ร่วงโรยโปรยปลายลงมาจากสวรรค์ ดอกไม้เหล่านี้เป็นผลมาจากเทวดาต้องการสักการะบูชาสรีระพระตถาคต ดอกปริทัญตกะหรือดอกมนต์ทารกไม่มีอยู่ในโลกมนุษย์ ปรากฎขึ้นอยู่บนเทวโลกเท่านั้น แล้วดอกไม้เหล่านั้นเทวดาโปรยปรายลงมา เพื่อบูชาร่างตถาคต เพื่อปรารถนาบุญ อานนท์เธอจงจำไว้ว่า บุคคลใดก็ตามปรารถนาจะบูชาพระตถาคตเจ้า การปฏิบัติบูชาได้ชื่อว่าเป็นการบูชาตถาคตอย่างแท้จริง การบูชาด้วยดอกไม้ สิ่งเหล่านั้นน่ะ ไม่ได้ชื่อว่าเป็นการบูชาตถาคตอย่างแท้จริงเลย อันนี้คือสิ่งที่พระองค์ตรัสไว้ คือดอกไม้ เครื่องสักการะบูชาใด ๆ ก็ตามที่นำมาสู่การสักการะบูชาจะมีประโยชน์ก็ต่อเมื่อพระองค์ยังทรงพระชนม์อยู่ แต่เมื่อพระองค์ปรินิพพานไปแล้วเนี่ย พระองค์สรรเสริญการปฏิบัติบูชาอย่างมาก เพราะการปฏิบัติบูชาเนี่ยจะทำให้ศาสนาของพระองค์สืบต่อ พระอาจารย์อยากให้พวกเราชาวพุทธ เข้ามาศึกษาเรียนรู้หลักคำสอนอย่างนี้ให้มาก ๆ มันจะได้แก้ไขสิ่งที่เรายึดถือว่าอันที่เรายึดถืออยู่ เรายึดถือตามหลักคำสอนของใครกันแน่ หรือว่าเรายึดถือสิ่งที่คนอื่นบอกเรา และนำพาเราทำด้วยเพียงแค่ค่านิยมเฉพาะกลุ่ม เฉพาะอย่าง เฉพาะเรื่อง ในความเชื่อความศรัทธาของคนคนนั้น แต่ไม่ใช่ความเชื่อความศรัทธาตามหลักคำสอนทางพระพุทธศาสนา เพราะคำว่าศรัทธา หมายถึงว่ามีการเชื่อปัญญาการตรัสรู้จริงของพระสัมมาสัมพุทธเจ้า อันนี้คือปัญญา อันนี้คือศรัทธา เมื่อศรัทธามุ่งหมายว่าเชื่อปัญญาการตรัสรู้จริงของพระสัมมาสัมพุทธเจ้า ก็คือการเชื่อพระพุทธ พระธรรม พระสงฆ์ คือการเชื่อพระรัตนตรัย คือเขาจะยกพระรัตนตรัยมาเป็นที่ตั้งแห่งศรัทธา หรือสร้างความเชื่อขึ้นในใจก่อน ชาวพุทธเราต้องเข้าใจเรื่องนี้ให้ดีนะ ถ้าเราชาวพุทธไม่เข้าใจเรื่องนี้ให้ดีเนี่ย พระอาจารย์ก็ไม่อยากจะบอกว่า เราเป็นชาวพุทธกัน และเมื่อเราไม่ใช้ชาวพุทธกัน และเราปฏิบัติในฐานะที่หลีกหลักคำสอน อยู่ในฐานะของพุทธศาสนา อย่าพยายามทำให้พระพุทธศาสนาแปดเปื้อนด้วยความยึดถือผิดเหล่านั้น โดยยกเอาพระพุทธเจ้าอยู่ในฐานะมารับเอาของสักการะ เซ่นไหว้เป็นการกระทำที่ไม่ถูกต้อง ทีนี้จะทำอย่างไรถ้าคนในบ้านทำอย่างนั้น บูชาแต่ดอกไม้ก็พอแต่ก็โกรธ ก็ให้เขาโกรธไปแล้วก็อย่าไปขัดใจ เมื่อเขาไม่ได้ศึกษาหลักธรรมคำสอนพระพุทธเจ้า ก็ยังยึดถือสิ่งนั้นมาปักใจอยู่ว่า นั่นคือสิ่งที่ถูกต้องแล้ว ก็ให้ทำอย่างนั้นแหละ ถ้าเราศึกษาคำสอนแล้วพระองค์ไม่ให้เราเรียนรู้คำสอนเพื่อไปขัดใจใคร ใครอยากทำอย่างไรก็ให้เขาทำตามอย่างนั้นแหละ แต่เราจะเรียนรู้หลักคำสอนเพื่อสร้างปัญญาและมองเห็นผู้ที่กระทำอยู่อย่างนั้น นับเป็นบุคคลที่เราควรจะมีเมตตาให้มากกับเขา ไม่ต้องไปขัดแย้งหรือไม่ต้องไปพยายามที่จะทำให้เกิดการโต้เถียงกัน และก็เกิดปัญหาในการอยู่ร่วมกัน ให้เข้าใจอย่างนั้น,00:07:06,00:13:13
ความฝันจัดอยู่ในขันธ์ไหนคะ,ถ้าเราจะพูดถึงความฝันเนี่ย มันไม่ได้อยู่ในขันธ์ มันเป็นเพียงแค่การถ่ายภาพให้เราได้เห็น รับรู้ เพื่อสะท้อนให้เราได้เทียบเคียงกับเรื่องราวที่เราฝันอยู่นั้นมาก ความฝันที่เราฝันน่ะมันสะท้อนและทำให้เราได้เห็นสภาพจิตหรือเรื่องราวของเราที่เราเป็นนั้นอย่างไร อันนี้ถ้าเป็นความฝันในเชิงลักษณะที่เป็นบุคคล หรือความฝันในเชิงที่เป็นเครื่องบ่งบอก เพราะว่าความฝันเป็นนิมิตอย่างหนึ่ง เรียกว่าซูบินนิมิต แปลว่าเครื่องหมายหรือเครื่องบ่งบอกให้เราได้ทราบต่อสิ่งนั้นกับตัวเรา ก็คือมันสะท้อนความเป็นตัวเรากับบางสิ่งบางอย่างจากตัวเรานั่นแหละ อันนี้คือลักษณะของความฝัน ความฝันไม่ได้จัดอยู่ในขันธ์ จัดอยู่ในกลุ่มของอารมณ์ เพราะว่าตัวขันธ์ในขณะที่หลับหรือว่าร่างกายเนี่ยนอนหลับอยู่ จิตก็จะเข้าสู่ภวังค์ เป็นเพียงแต่ว่าจิตนั้นยังไม่ได้เข้าสู่ภวังค์ จิตก็คือเวทนา สัญญา สังขารวิญญาณเนี่ยกำลังจะดับ คือลงสู่ภวังค์ก็คือดับ ดับคือไม่ได้ทำหน้าที่ของตน เป็นเพียงแต่ว่าการลงเข้าสู่ภวังค์ยังไม่ลงเต็มที่ ฉะนั้นการทำหน้าที่ของขันธ์จึงไม่ได้ไปสร้างความฝัน แต่ว่ามันไปรับรู้ก่อนที่จะเข้าสู่ภวังค์ มันไปรับรู้เรื่องราวบางเรื่องที่สะท้อนออกมาจากตัวจิต หรือสะท้อนอะไรบางอย่างเพื่อให้เรารับรู้ รับทราบก่อนที่จะลงสู่ภวังค์ ก่อนที่จะลงสู่ ก่อนที่จะรับทราบเรื่องราวที่เกิดจากความฝัน เมื่อเราไปรับทราบ ถ้าลงภวังค์คือหมดการรับทราบแล้ว ถ้ายังฝันอยู่แสดงว่ามันอยู่กึ่ง ๆ  กึ่งที่จะลงสู่ภวังค์และไม่ได้เข้าสู่ภวังค์ คือยังไม่สู่การหลับ คือปกติ ยังไม่เข้าสู่ภวังค์ ถึงจะเกิดความฝันได้ หลักการหรือเหตุปัจจัยของความฝันที่เกิดขึ้น ความฝันจึงไม่ใช่ขันธ์ไหน แต่เป็นเรื่องที่สะท้อนออกมาในตัวระบบ ถ้าจะเปรียบเทียบก็เหมือนกับกระจกเงาที่สะท้อนให้เรารับทราบเรื่องราวอะไรบางอย่าง บางเรื่อง เป็นนิมิตอันหนึ่ง เป็นเครื่องหมายบ่งบอกให้เราได้ทราบ เกี่ยวเนื่องกับตัวเรา กับคนอื่น หรือเหตุการณ์อะไรบางอย่างที่เรารู้ หรือว่าเกิดขึ้นจริง ไม่มีก็ไม่รู้ แต่อันนี้นก็คือขึ้นอยู่กับว่าเราจะลงความเห็นและวินิจฉัยเรื่องนั้นว่ามีส่วนเกี่ยวข้องกับตนเองอย่างไร ก็พิจารณากันด้วยปัญญา อย่ายึดจับเอาความฝันนั้นมาเป็นสาระสำคัญมาก นอกจากความฝันเดียวเท่านั้นที่พระองค์บอกว่าจริง คือบุพนิมิตซึ่งจะเกิดน้อยมาก ไม่ได้เกิดบ่อยแล้วก็เป็นความแปลก แล้วก็เป็นความพิสดาร และอัศจรรย์ ถ้าเป็นบุพนิมิต,00:13:17,00:16:29
เคยทำให้บิดาร้องไห้จากความไม่ตั้งใจในช่วงวัยรุ่น ขอขมาท่านเรียบร้อยแล้ว แต่สิ่งนี้ยังติดอยู่ในใจ เรายังจะได้รับกรรมจากการที่มีส่วนทำให้บิดาน้ำตาไหลหรือไม่,มี แต่ไม่ได้หมายถึงว่าเราจะต้องเป็นผู้คอยรับวิบากจากกรรมอันนั้นในเบื้องหน้า แต่พระองค์สอนให้เราแก้ไข ถ้ามันยังติดอยู่ในใจก็ต้องขอขมาแล้วขอขมาอีก ขอขมาแล้วขอขมาอีก ให้ขอขมาบ่อย ๆ บ่อยจนความรู้สึกที่ติดค้างอยู่ในใจหายไปแล้ว เกิดความเบาขึ้นทางใจ เมื่อเรารู้สึกความผิดค้างหายไปแล้ว ความเบาสบายกลับคืนมา ภายในจิตในใจ คือ การขอขมาเกิดผล ไม่ติดตามผลมาสู่เรา มาให้กับเรา หรือถ้าส่งผลก็ส่งผลแบบเบาบาง ไม่รุนแรง หรือไม่หนัก เข้าใจอย่างนั้น,00:16:32,00:17:36
อสังขตะคือความไม่มีทุกข์ พระท่านไม่ปฏิบัติมีแต่ภาษาสมมติบัญญัติเลยอธิบายยาก,อสังขตะ คือความไม่มีทุกข์ อันนี้เนี่ยก็เป็นความถูกต้อง เพราะว่าอสังขตะเป็นธรรมชาติเดียวที่พระองค์บัญญัติคำว่านิพพานในส่วนของอสังตะนั้น แล้วพระองค์ก็ตรัสไว้ว่า ในอสังขตะหรือนิพพานนั้น ไม่มีดิน ไม่มีน้ำ ไม่มีไฟ ไม่มีลม ไม่มีอากาศธาตุ ไม่มีวิญญาณธาตุ ไม่มีการไป ไม่มีการมา ไม่มีการจุติและอุบัติ นั่นหมายถึงว่า ไม่มีการเข้านิพพาน คือไม่มีไป ไม่มีมา ไม่ได้เข้า ไม่ได้ออก ก็คือภาวะแห่งความสิ้นไปของระบบขันธ์ เพราะคำว่าทุกข์เนี่ย ก็คือขันธ์ 5 เพราะถ้าไม่มีขันธ์ 5 ในโลกนี้หรือในที่ไหน ๆ ก็ตาม ทุกข์ก็ไม่มีปรากฏในที่ไหน ๆ นั่นหมายถึงว่าไม่มีทุกข์ก็คือไม่มีขันธ์ 5 บุคคลผู้ปฏิบัติตามหลักอริยมรรคจนยุติการสืบต่อแห่งขันธ์ 5 ทุกก็ดับไป ท่านจะรู้แจ้งธรรมชาติอันหนึ่งคือ สังขตะ คือธรรมชาติแห่งการไม่ปรุงแต่ง ไม่สืบต่อ และธรรมชาติอันนั้นน่ะ ถูกบัญญัติไว้ว่า พระนิพพานเมื่อขันธ์อันดำรงอยู่นี้ดับไป ก็ไม่ได้เข้านิพพาน แล้วก็ไม่ได้ไปสู่การเวียนว่ายตายเกิด ไม่ได้เข้า เป็นโวหารที่พูดกันเฉย ๆ ว่าได้เข้านิพพาน แต่พอถึงจุดนั้นแล้ว ไม่มีการเข้า ก็คือดับ จะพูดถึงดับการสืบต่อของขันธ์,00:17:38,00:19:35
ลูกชายเป็นคนดี ปฏิบัติดี มีศีลทำดี มีเมตตา กรุณามาก แต่เขาไม่เชื่อมั่นว่าพระพุทธเจ้า พระเยซู หรือพระศาสนาอื่น ๆ มีจริงหรือไม่ ใจลึก ๆ เขาคิดว่าอาจเป็นเรื่องเล่า เขาบอกว่าทุกศาสนาสอนให้เป็นคนดี เราคิดดี ทำดีก็พอแล้ว หนูพยายามจะบอกเขาอย่างไรดีคะ ให้เขาเชื่อว่าพระพุทธเจ้ามีจริง เทวดามีจริง เอาหนังสือให้อ่านก็ไม่อ่าน แต่ก็ไหว้พระ เข้าวัด ทำบุญ และลูกอีกคนก็เคยบวชวัดป่ามาแล้ว 1 ปี ช่วงบวชเขาก็ปฏิบัติตามวินัยอย่างดี หนูก็บอกมีจริงหรือไม่ มีคำสอนของพระองค์คือหลักฐาน หนูจะพูดอย่างไรดี หนูทุกข์ใจมากค่ะ,คือต้องบอกว่า ตอนนี้ ณ ปัจจุบันนี้พระพุทธองค์ไม่มีจริง ๆ การเข้าใจของเด็กก็ถือว่าเข้าใจ ก็คือไม่มีพุทธองค์จริง ๆ แต่ 2560 กว่าปี ในระยะเวลาที่ผ่านมานั้น บุคคลผู้ก่อตั้งพระพุทธศาสนา ก็คือพระสัมมาสัมพุทธเจ้า นั่นหมายถึงว่า ถ้าศาสนามีเนี่ย บุคคลก่อตั้งก็มี เขาเรียกว่าพระศาสดา เมื่อมีพระศาสดา บุคคลที่เป็นศาสดานั้น ก็ต้องมี เมื่อบุคคลมีคำสอนก็มี คำสอนของศาสนาก็คือดำรงอยู่ คือหลักคำสอนจะไม่ใช่หลักคำสอนที่จู่ ๆ ก็ปรากฏ หรือมีมาเป็นตัวคำสอนขึ้นมาได้เลย ถ้าไม่มีผู้สอน และผู้สอนจะสอนไม่ได้ถ้าไม่ค้นพบอะไรบางอย่างจากแหล่งแห่งความรู้ที่ท่านได้รู้ และแหล่งแห่งความรู้ที่ได้รู้ในสิ่งที่พระองค์ตรัสรู้ ก็คือเป็นแหล่งของความจริงอันสูงสุด และความจริงอันสูงสุดนี้ ไม่ใช่เรื่องของความดี พระพุทธองค์ไม่เคยสอนชาวพุทธหรือสอนใครให้เป็นคนดี การสอนคนให้เป็นคนดีไม่ใช่ลักษณะของพุทธศาสนา ลักษณะของพุทธศาสนาคือสอนให้คนรู้จักการทำดี จะเป็นคนไม่ดีก็ตาม ในครั้งพุทธกาลก็มีคนไม่ดีเยอะ ในครั้งพุทธกาล มุมมองที่มองบุคคลบางบุคคลที่สร้างความทุกข์ สร้างความเดือดร้อนให้กับคนอื่น ตัวอย่างเช่น องคุลิมาล แน่นอนว่าในสายตาของคนในเวลานั้นจะมององคุลิมาลเป็นคนดีมันไม่ได้อยู่แล้ว ต้องมองเป็นคนเลว เป็นคนชั่ว เป็นฆาตกร ฆาตกร 999 ศพ เป็นภัยต่อสังคมในเวลานั้น แต่พระองค์ก็บอกว่าคนไม่ดีหรือคนเลวในสายตาของคนในสังคมที่มององคุลิมาลอย่างนั้น พระองค์ก็บอกว่าเขาสามารถทำความดีได้ คือ หลักการทางพุทธศาสนาเนี่ย ไม่ได้บอกว่าทุกคนต้องเป็นคนดี แต่พระองค์จะสอนเหตุ ปัจจัยของการทำดีไว้ ใครประสงค์อยากจะทำก็ทำ เพราะหลักคำสอนของพระองค์เป็นคำสอนกลาง ๆ กลาง ๆ ก็คือสอนเหตุปัจจัยว่าทำเหตุอันนี้ได้มาซึ่งความสุขความเจริญ ทำเหตุอันนี้ได้มาซึ่งความทุกข์ ความเดือดร้อน ปฏิบัติอย่างนี้เธอจะไปสู่ความดับทุกข์ ไม่ต้องไปรับเหตุ รับผลอะไรในชีวิตอีกต่อไป บางทีการที่เราอยากจะให้ลูกเนี่ย ได้เชื่อพระพุทธเจ้า มันก็เป็นสิ่งที่ดี แต่ถ้าความเชื่อมันไม่ได้เกิดขึ้นกับตัวเขาด้วยเหตุและผล และความคิด ใคร่ครวญ ไต่ตรองด้วยตัวของเขาเอง เขาก็ยังไม่สามารถที่จะเปลี่ยนแปลงความเชื่อที่มันมีอยู่ในขณะนั้นได้ เราก็ยังไม่ต้องไปเปลี่ยน แต่เมื่อเขายังเป็นคนดีอยู่ เขายังสามารถทำดีอยู่ ก็ให้เขาทำ เพราะว่าต้องบอกว่าในระยะเวลาที่ผ่านมาพุทธศาสนาเราเนี่ย มันถูกปฏิบัติอยู่ในรูปของความเชื่อจริง ๆ เพราะเรื่องเล่าของพระพุทธองค์ส่วนมากมักจะเล่ากันไปในเชิงปฏิหาริย์ อิทธิฤทธิ์ อภินิหาร การดลบันดาล แต่เราจะพูดถึงตัวหลักคำสอนอันประกอบไปด้วยเหตุผลและตัวปัญญาน้อยกันมาก ฉะนั้นถ้าเขาไม่ได้นับถือพระพุทธเจ้าหรือไม่เชื่อว่าพระพุทธเจ้ามีจริงก็ตามแต่ ท่านลองศึกษาหลักคำสอนนั้นประกอบไปด้วยเหตุผลและนำไปสู่การประพฤติปฏิบัติ ทำตามหลักการนี้ก็ได้ หรือลองปฏิบัติตามหลักการนี้ก็ได้ ไม่จำเป็นต้องเชื่อว่าพระพุทธองค์มีจริง อาตมาเองก็ไม่เคยเห็นพระพุทธเจ้านั่นเอง พวกเราก็ไม่เคยเห็นพระพุทธเจ้า พวกเราก็พูดได้ไม่เต็มปากว่า พระองค์เป็นแบบไหน อย่างไร เราก็ได้ฟังสิ่งที่เป็นเรื่องเล่า ก็ไม่ได้ผิดหรอกที่เป็นเรื่องเล่า ก็คือเล่าขานสืบต่อกันมานั่นเอง พวกเราก็เล่าสืบทอดพุทธศาสนาผ่านการเล่าเรื่อง นี่คือความจริง เราต้องยอมรับว่านี่คือความจริง แต่ข้อปฏิบัติใดก็ตามที่มีอยู่ในเวลานี้ แม้จะเป็นเรื่องเล่า แต่ถ้าเรื่องเล่านั้นได้ถูกปฏิบัติแล้ว เกิดผลทางด้านการปฏิบัติ นำมาซึ่งผลที่ทำให้ได้รับประโยชน์อันสูงสุดในตัวเขาหรือในชีวิตของคนแต่ละคน แม้ไม่เชื่อพระพุทธเจ้า แต่เขาได้ปฏิบัติตามหลักธรรมนั้นก็ถือว่า ได้ประโยชน์จากศาสนาแล้ว อันนี้ขอให้เข้าใจอย่างนั้น ไม่จำเป็นต้องเชื่อ พระองค์เองก็บอกว่าไม่ต้องเชื่อพุทธองค์ก็ได้ เพราะการไม่เชื่อต่างหากจะทำให้เขามีปัญญา แต่การเชื่อต่างหากที่จะทำให้เราไม่ค่อยจะใช้ปัญญากันสักเท่าไหร่ เพราะว่าการไม่เชื่อมันจะนำไปสู่การพิสูจน์ได้ ถึงแม้ไม่เชื่อแต่ก็พิสูจน์ โดยการประพฤติปฏิบัติ เพราะว่าหลักคำสอนจะเกิดขึ้นเองไม่ได้ ถ้าไม่มีผู้สอน และการสอนจะสอนไม่ได้ถ้าไม่มีการค้นพบหลักคำสอนที่เป็นตัวความรู้ และตัวความรู้นั้นอย่างที่ถูกค้นพบว่าเป็นการค้นพบด้วยสติปัญญา เพราะพระองค์ไม่ได้เป็นคนสอนสะเปะสะปะแน่นอน เพราะว่าตัวหลักคำสอนก็ยืนยันด้วยองค์ความรู้ที่พระองค์นำมาสอนและประกอบไปด้วยปัญญาและเหตุผล ส่วนชาวพุทธเราจะทำให้หลักคำสอนอยู่ในรูปของความเชื่อ หรืองมงาย หรือไร้สาระอย่างไร นั่นคือฝีมือชาวพุทธเราเองที่เราทำให้มันเป็นอย่างนั้น เช่น เอาคำสอนมันอยู่ในรูปคำสวด คำสวดไปสู่วิถีของการสร้างขลังศักดิ์สิทธิ์ขึ้นมา ด้วยบทสวด อันนี้คือปัญหาของพุทธบริษัทเองไม่ใช่ปัญหาของตัวพุทธศาสนา ต้องแยกแยะให้ออก พุทธศาสนาไม่ได้มีความเสี่อม แต่พุทธบริษัท คือปัญหาที่เราไม่ค่อยเข้าใจหลัดคำสอน และควรจะเปิดกว้างให้เด็กศึกษาเรียนรู้ด้วยตัวของเขาเอง ด้วยใจที่เป็นอิสระ การบอกเราก็ได้แค่บอก แต่อย่าบังคับให้เขาทำให้เข้าใจอย่างนี้,00:19:38,00:27:37
ฝึกแบบไหนถึงจะเห็นจิต จิตคืออะไร อารมณ์กลางหน้าอกที่มันแสบ ๆ ดับได้ไหมหรือแค่ปล่อยไปตามธรรมชาติ,โดยปกติแล้วเรามักจะมองไม่ค่อยเห็นจิตสักเท่าไหร่หรอก เพราะว่าเรามองไปที่จิตก็เห็นแต่อารมณ์ เพราะว่า จิตเป็นที่ตั้งของอารมณ์ และอารมณ์ทำให้จิตปรากฏ หมายถึงว่า มีอารมณ์ก็จิตเข้ามารับอารมณ์ เมื่อจิตรับอารมณ์ใดก็เป็นอารมณ์นั้น จึงไม่เห็นจิตเห็นแต่อารมณ์  จิตรับอารมณ์ใดก็เป็นอารมณ์นั้น จิตรับอารมณ์สุขก็เป็นสุข  เราก็เลยเห็นแต่อารมณ์สุข จิตเห็นแต่อารมณ์ทุกข์มันก็เป็นทุกข์ คือตัวจิตมันไม่ได้มีตัวของมันเอง มันจึงเปลี่ยนแปลงไปตามภาวการณ์ของอารมณ์ที่มาปรากฏกับจิต อารมณ์ทั้งปวงเหล่านั้นจะเป็นเจตสิก คือสิ่งที่อยู่นอกจิต แต่คำว่าปรุงแต่งจิตชั่วคราวหนึ่งแล้วก็ดับไป อารมณ์กลางหน้าอกที่มันแสบ ๆ ก็ให้มองว่าอารมณ์แสบ ๆ เนี่ย มันปรากฏ ดับได้ไหม การดับได้ คือต้องเข้าใจกฎเกณฑ์ทางธรรมชาติ ว่าอารมณ์ทุกอารมณ์น่ะมันดับได้ด้วยตัวของมันเอง เราไม่อยากเตะ ไม่อยากจะดับมันก็ดับ ให้เข้าใจอย่างนั้น ฉะนั้นมันดับได้โดยตัวมันเองอยู่แล้ว คือมันเกิดแล้วมันดับ เมื่อมันเกิดมันดับหน้าที่ของเราก็คือเห็นอาการเกิดอาการดับนั้นตามความเป็นจริง แล้วก็ปล่อยไปตามธรรมชาติแห่งการเกิดการดับของมัน เพราะฉะนั้นระดับไหนถึงจะสามารถเห็นจิตได้ พระอาจารย์อยากจะบอกว่าคนที่จะเห็นจิตจริง ๆ เนี่ยก็คืออนาคามีมรรค ไม่ใช่พระอนาคานี้นะ แต่คือพระอนาคามีมรรคนี่แหละที่เจริญ อนาคามีมรรค นั่นแหละที่เจริญ อานาคามีมรรคไปจนถึงการทำลายมานะแล้วก็บุตรฐจักรได้ จิตแท้ ๆ จึงจะเผยตัวออกมาให้ได้เห็นและตอนนั้นเขาก็ยังไม่รู้หรอกว่านั่นคือจิต เพราะอวิชาปิดบังไม่ให้รู้ แต่จิตจะเปิดเผยตัวออกมาในเวลานั้น แต่อวิชาจะทำให้ไม่รู้ว่าเป็นจิต แต่เขาจะเห็นอะไรบางอย่างที่อยู่ท่ามกลางอก และแสดงสภาวะของแสงสว่างดวง ๆ เจิดจ้าหรืออะไรต่าง ๆ แล้วแต่ว่าเขาจะแสดงอะไรออกมาในขณะนั้น เพราะที่ผ่านมาที่เราเห็นมันไม่ใช่จิต มันคืออารมณ์มันจะปราศจากอารมณ์ แต่ไม่มีอารามณะก็คือเป็นตัวจิตแท้ ๆ เลยที่จะเห็นว่าขนาดแห่งจิตนั้นจะไปสู่การเสวยอารมณ์อย่างใดอย่างหนึ่ง แต่ไม่ได้รับการเสวยอารมณ์จึงเห็นว่า อ๋อ จิตที่ไม่ได้รับเสวยอารมณ์เนี่ยเป็นจิตโดยตัวของจิตเองมันเป็นอย่างนี้ จะเห็นอยู่ตรงนั้นตรงที่พระอนาคามีมรรคเจริญอริยมรรคที่ละรูปราคะ อรูปราคะ อรุปราคะมานะอุทธัจจะ ระหว่างนี้แหละที่อุทธัจจะมหาวิชาจิตแท้ ๆ จะถูกเปิดเผยออกมา เพราะว่า ทิฐิจะมี 2 อย่างที่ถูกยึดจับไว้ ก็คือ สักกายทิฐิกับอัตตานุทิฐิ สักกายทิฐิ คือ การยึดถือว่ากายเป็นตน ส่วนอัตตานุทิฐิ คือ การยึดถือว่าจิตเป็นตน การยึดถือจิตเป็นตนเนี่ยจะไม่กลับไปหากอวิชชาไม่ดับ นั่นหมายถึงว่า เราจะเห็นจิตที่ถูกยึดถืออยู่ในระดับหลังจากอุทธัจจะถูกแก้ไขแล้ว อุทธัจจะยังเป็นอารมณ์อยู่นะ มานะก็ยังเป็นอารมณ์อยู่ แต่เมื่ออุทธัจจะถูกแก้ไขไปแล้ว ถูกละไปแล้วด้วยอนาคามีมรรค ละโดยลำดับของสังโยชน์ตามลำดับที่ท่านละได้ จิตนั้นจะเผยตัวออกมาในเวลานั้น และตอนนั้นแหละจะมีอุบายวิธีในการดับจิต ทำลายจิตหรือไม่ ขึ้นอยู่กับสติปัญญาของเราเองในเวลานั้นที่จะจัดการ เพราะไม่มีอะไรมาบอกให้เราไปทำลายจิตหรอก แล้วเราไม่รู้ด้วยว่านั้นคือจิต แต่นั่นคือจิตจะเห็นกันอยู่ตรงนั้นเห็นด้วยอำนาจของอนาคามีมรรคที่ละอุทธัจจะได้แล้ว ให้เข้าใจอย่างนั้นถึงจะไปเห็นจิตกันอยู่ตอนนั้น พอทำลายได้แล้วอวิชาก็ดับไป พออวิชาดับไปจิตก็หายไปด้วย จิตที่พูดถึงคืออัตราของจิต แต่ระบบจิตยังคงอยู่ ระบบจิตประกอบไปด้วย เวทนา สัญญา สังขาร วิญญาณ อันนี้เรียกว่าระบบจิต ระบบจิตนี้จะไม่สืบต่อลงสู่ภพ เพียงแค่ทำหน้าที่ให้ระบบขันธ์ดำรงอยู่เท่านั้นเอง ส่วนอัตราของจิตที่เป็นเชื้อเหตุภพสู่การเกิดนั้นดับไปหมดสิ้น ไม่มีความเป็นจิตหลงเหลืออยู่แล้ว เหลือแต่ระบบขันธ์ที่แสดงออกถึงความทุกข์ แต่อัตราชนิดนั้นไม่ปรากฏและไม่มี หมดจนรู้สึกว่าเราตาย ทั้งหมดมันอยู่ในจิตดวงนั้น มันไม่ได้อยู่ในระบบของเวทนา สัญญา สังขาร วิญญาณ มันอยู่ในอัตราของจิตที่สะสมมาไม่รู้กี่พบกี่ชาติ มันถูกทำลายไปหมดสิ้นในเวลานั้น พร้อมกับดับวิชาไปด้วย แล้วพระอรหันต์นั้นจะเห็นแจ่มแจ้ง แล้วก็วางจิต คือไม่ได้เป็นผู้วางหรอก อริยมรรคที่ท่านเจริญอย่างเต็มที่แล้วทำลายจิตดวงนั้นก็วางไปเองอัตโนมัติ แต่เคยฟังพระอริยสงเทศน์ว่า ถ้าใครปฏิบัติภาวนาได้ดีพญามารจะชอบมากลั่นแกล้ง แม้แต่พระพรหม พระอินทร์ก็ยังเกรงพญามาร อีกทั้งพญามา ยังเป็นปรปักษ์ต่อพระโพธิสัตว์ ,00:27:38,00:33:01
มารคิดชั่ว ทำชั่ว แสดงว่าไม่มีศีล 5 ทำไมจึงได้เป็นเทวดาที่มีฤทธิ์มากจนกระทั่งเทวดาชั้นสูงยังเกรงกลัว และถ้าพญามารได้ฟังธรรมจากพระพุทธเจ้าจะทำให้เขาเปลี่ยนใจเลิกเป็นมารได้หรือไม่อย่างไร,พญามารไม่ได้ฆ่าใคร ไม่ได้ทำร้ายใคร ไปศึกษาดูให้ดี มารไม่ได้ฆ่าใคร ไม่ได้ทำร้ายใคร  ไม่ได้บีบคอใคร ไม่ได้ทำให้ใครตายนะ มารไม่ได้ไปทำให้ใครตาย แต่ทำให้คนหวาดสะดุ้งตกใจกลัว คือมารเนี่ยเขายังมีศีลอยู่นะไม่ใช่ไม่มี แล้วข้อดีของมาร คือ เขาไม่โกหก เวลาพระพุทธองค์ถามว่าเจ้าเป็นมารหรือ มารจะตอบว่า ใช่ เราเป็นมาร คือตอบตรง ๆ ไปเลยว่าข้าพเจ้าเป็นมาร นี่คือความดีของมาร มารจริง ๆ ไม่ใช่เป็นผู้ชั่วร้ายแต่เขาขวางทางไปพระนิพพาน ทำไมเขาถึงมาขวางล่ะ เพราะเขายินดีในวัฏฏะ คือเขายินดีในการเวียนว่ายตายเกิด เขาไม่ต้องการอยากจะออกจากวัฏฏะ ไม่อยากจะออกจากการเวียนว่ายตายเกิด คือพูดง่าย ๆ ว่าเขาไม่อยากไปพระนิพพานก็เลยทำบุญให้หนักที่สุด ทำบุญให้มากที่สุด บุญอะไรก็ตามที่ทำแล้วมันเป็นบุญยิ่งใหญ่มหาศาล แล้วตั้งความปรารถนาอำนาจทั้งหมดบนเทวโลก พระองค์จึงตรัสไว้ว่า บรรดาบุคคลผู้มีอำนาจมาก ไม่มีใครเกินกว่ามาร มารเป็นเลิศในด้านของผู้มีอำนาจ บรรดาบุคคลผู้มีอัตภาพอันยิ่งใหญ่ ไม่มีใครเกินอสุรินทราหู อันนี้คือสิ่งทีพระองค์ตรัสไว้ แล้วบรรดาสัตว์ 2 เท้าที่ประเสริฐที่สุด อัตสัมพุทธประเสริฐที่สุด บรรดาธรรมทั้งหลายอันเลิศ ธิราฐธรรมอันเลิศ บรรดาสัจจะอริยสัจ 4 เป็นสัจจะอันประเสริฐสูงสุด บรรดาหนทางอริยมรรค 8 คือหนทางอันประเสริฐสูงสุด คือสิ่งที่พระองค์ตัดไว้ ในกรณีนี้ทำให้เราได้เข้าใจว่ามารเนี่ยเขาทำบุญทุกชนิดเลย กุศลศีล กุศลทาน กุศลสมาธิ อาจจะไม่มีสมาธิ เอาแค่กุศลศีล กุศลทาน ไม่มีสมาธิแต่เขาปรารถนาอำนาจบนเทวโลก เมื่อเขาปรารถนาอำนาจบนเทวโลกเขาจึงยึดอำนาจบนเทวโลก มนุษย์โลก พรหมโลก มารยังสามารถล่อลวงพรหมได้ ทำให้พรหมตกอยู่ภายใต้อำนาจของมารได้เหมือนกัน มีอยู่ครั้งหนึ่งที่มารเข้าไปสิงพรม แล้วก็เถียงพระพุทธองค์ว่า มารเข้าใจว่า เรามีอัตราตัวตนที่เที่ยงแท้ยั่งยืนไม่มีใครเที่ยงแท้เกินกว่าเรา พระองค์บอกว่าท่านไม่เที่ยงแท้หรอก มันก็ไปเข้าสิงพรม ผกาพรหมนั้น แล้วเถียงพุทธองค์ว่า ท่านสมณท่านมาพูดอย่างนี้ พูดล่อลวงโกหกเรา พรหมเป็นผู้เที่ยงแท้เป็นผู้ยั่งยืน พระพุทธองค์ก็บอกว่าเจ้าเป็นมาใช่ไหม มารก็ตอบโดยดีเลยนะ ใช่เราเป็นมาร อันนี้ก็คือสิ่งที่ทำให้เราเข้าใจว่าจริง ๆ มารยังมีศีลอยู่นะ กุศลทาน กุศลศีลที่เขาทำมา เขายังมีอยู่แต่เป็นการทำเพื่อปรารถนาในวัฏฏะ เขาจึงได้อำนาจเหล่านี้มา เขาปรารถนาการอยู่ในวัฏฏะ  เขาเลยขวางคนไม่ให้ออกไปจากวัฏฏะ เพราะ ถ้าคนออกไปจากวัฏฏะหมด เขากลัวจะไม่มีใครอยู่ด้วย กลัวว่าภพภูมิจะว่างเปล่า เขาจะไม่มีเพื่อน เขาเหงา มารจะเป็นทำนองนี้ ให้เข้าใจอย่างนั้น มารไม่ได้เป็นผู้เลวทราม เพียงแค่ขวางเท่านั้นเอง ถามว่าเขาฟังธรรมจากพระพุทธเจ้าจะให้เขาทำเปลี่ยนใจเลิกเป็นมารได้หรือไม่ มารนี่ไม่เคยเปลี่ยนใจเลย ฟังเทศน์พระพุทธเจ้ากี่ครั้งกี่หนก็ไม่เคยเปลี่ยนใจ นอกจากจะไม่เปลี่ยนใจแล้ววันที่พุทธองค์ปลงอายุสังขารก็เพราะมารนี่แหละ ว่าได้เวลาแล้วพระองค์ พระองค์รับปากให้คำมั่นสัญญากับเราในวันตรัสรู้ว่าหากพุทธบริษัท 4 ของพระองค์ไม่เข้มแข็ง ไม่อาจหาญ ไม่มีความสามารถ เราจะไม่ปริพันธ์ทั้งนั้น บัดนี้ พุทธบริษัทของพระองค์เข้มแข็งแล้ว พุทธบริษัทก็เข้มแข็ง มีภิกษุที่ทรงความรู้ ความสามารถ มีสติปัญญาที่นำสืบศาสนาได้เป็นอย่างดีมีเยอะ ภิกษุณีบริษัทก็มีเก่ง ๆ ทั้งนั้นเลย อุบาสกบริษัทก็ยอดเยี่ยม อุบาสิกาก็ทำนุบบำรุงพุทธศาสนาดีมาก ศาสนาพระองค์เข้มแข็งแล้ว ฉะนั้น พระองค์ปรินิพพานได้แล้ว ให้คำมั่นสัญญากับเราแล้วต้องเป็นพระพุทธองค์แล้วต้องอย่าผิดสัญญาอะไรประมาณนี้ แล้วพระองค์ก็ เมื่อมารมาแล้วก็ยอมรับแล้วจะปรินิพพานอีก 3 เดือนข้างหน้า ฟังเทศน์พระพุทธเจ้าก็ไม่เกิดปัญญา แต่มีอยู่คราวครั้งหนึ่งที่มีเรื่องเล่า เล่ามาว่า มารได้เปลี่ยนใจจากการเป็นพญามารมาปรารถนาความเป็นพระสัมมาสัมพุทธเจ้าในเบื้องหน้า ในยุคของพระเจ้าอโศกมหาราช มารก็เปลี่ยนใจในคราวครั้งนั้น คือเปลี่ยนความปรารถนามาเป็นพระสัมมาสัมพุทธเจ้า จึงมีการกล่าวไว้ในพระไตรปิฎกว่า พระพุทธเจ้าที่จะมาในอนาคตเนี่ยองค์ต่อไปก็คือ พระศรีอริยเมตไตรย ต่อจากพระศรีอริยเมตไตรยก็คือพระเจ้าปเสนทิโกศลจะเป็นพระพุทธเจ้า ต่อจากพระเจ้าปเสนทิโกศลก็คือพญามาราธิราชนี่แหละจะเป็นพระพุทธเจ้าองค์ต่อไป พญามาราธิราชจะเป็นองค์ที่ 3 เป็นพระพุทธเจ้าองค์ต่อไป ถ้าใครอยากจะเกิดร่วมกับพญามารก็ได้ จะเป็นพระพุทธเจ้านะ เพราะเปลี่ยนความปรารถนาแล้ว ตอนนี้พญามารเปลี่ยนความปรารถนาแล้ว ฉะนั้น มารจะรบกวนก็น้อยลง เพราะพญามารเปลี่ยนแล้ว แต่ลูกน้องบางคนก็ยังไม่เปลี่ยน ลูกน้องมารเก่าเนี่ยก็ไม่เปลี่ยน ก็จะมีลูกน้องมารมาปรารถนาความเป็นพญามารใหม่ ก็มามีตัวแทนอย่างนี้แหละ เป็นเรื่องธรรมดา เหมือนกับพระพุทธเจ้านี่แหละ ปรินิพพานไปจะมีพระพุทธเจ้าองค์ต่อไป เหมือนกันมารองค์นี้เปลี่ยนใจมาเป็นพระพุทธเจ้า ก็จะมีประมาณตัวใหม่ขึ้นมา มาเป็นพญามารต่อสืบต่อกัน,00:33:02,00:40:11
เราจะทำยังไงกับเจ้ากรรมนายเวรซึ่งมาในรูปของคนที่มาตามรังควานเราครับ พูดดี ๆ แล้วก็ไม่รู้เรื่อง ลองพูดไม่ดีก็แล้ว ไล่ก็ไม่ไป จะสวดมนต์แผ่เมตตาหรือทำอย่างไรดีครับ ให้เขาออกห่างจากชีวิตเราไปเอง,ทำบุญกี่ครั้งกี่หนก็ตามนะ ให้บอกว่าบุญนี้จงให้บุคคลคนนี้ออกไปจากชีวิตของข้าพเจ้า คือไม่ต้องไปไล่เขาให้ทำบุญญและตั้งปรารถนาให้คนนี้ บอกชื่อ-นามสกุลเลยก็ได้ ว่าบุญนี้จงขับดันคนนี้ให้ออกไปจากชีวิตของข้าพเจ้า หรือหากข้าพเจ้ามีเวรกรรมใดกับบุคคลผู้นี้ ขอบุญนี้จงเข้าไปตัดหรือกั้นเวรกรรมที่ข้าพเจ้ากับบุคคลผู้นี้มีต่อกัน กั้นสัญญาณการเกี่ยวข้องกับบุคคลผู้นี้ แล้วก็บอกว่าขอบุญนี้ ทำให้คนนี้ได้ออกห่างจากข้าพเจ้า จะอธิษฐานยังไงก็ได้เวลาทำบุญสามารถปรารถนาให้ใช้บุญไปในทำนองนั้นได้นะ ต้องทำอยู่บ่อย ๆ นะ ไม่ใช่แค่ครั้งสองครั้ง ทำแล้วทำอีก ทำแล้วทำอีกจนจนเขารู้สึกหรือมีเหตุปัจจัยแยกเข้าออกไปจากวิถีชีวิตเราเอง ไม่มาอยู่ในวงจรชีวิตเดียวกันก็อย่างนี้ก็มีเหมือนกัน,00:40:13,00:40:53
ทิฐิหรือโกรธ ความหมายเดียวกันไหมเจ้าค่ะ,ทิฐิกับโกรธไม่ใช่ความหมายเดียวกัน ความโกรธเรื่องของอารมณ์ไม่เกี่ยวกับทิฐิ แต่ถ้าเราเห็นความโกรธผิด ความโกรธก็กลายมาเป็นเรื่องของทิฐิได้เหมือนกัน ทิฐิในความโกรธ คือเห็นผิดในความโกรธอย่างนี้ก็มี ธิดาขันธราชให้เข้าใจอย่างนั้นนะ คนละความหมาย จะสามารถอิงอาศัยกันเกิดขึ้นได้,00:41:56,00:42:53
ทำไมบทสวดอาฏานาฏิยปริตร บางคนเรียกบทสวดท้าวเวสสุวรรณ อันนี้ถูกต้องไหมคะ แล้วนับเป็นบทสวดที่บูชาพระพุทธเจ้าหรือท้าวเวสสุวรรณค่ะ,บท ๆ นี้ไม่ใช่บทสวดบูชาท้าวเวสสุวรรณ และก็บทบทนี้จริง ๆ แล้วเป็นบทที่ท้าวจตุโลกบาลทั้ง 4 ท้าวจตุโลกบาลทั้ง 4 มีอยู่ 4 พระองค์ ก็คือ ท้าวธตรฐ ท้าววิรุฬหก ท้าววิรูปักษ์ ท้าวเวสสุวรรณ 4 พระองค์ไม่ใช่เฉพาะท้าวเวสสุวรรณเท่านั้น เพราะว่ามหาราชทั้ง 4 เนี่ยแนะนำบทนี้มากราบทูลพระพุทธองค์ว่า ขอพระองค์จงรับบทอาตาติยะปริตนี้แล้วบัญญัติ และอนุญาตให้ภิกษุ ภิกษุณีสวดบทนี้ บทนี้ไม่ได้เป็นบทสวดเพื่อที่จะบูชาท้าวเวสสุวรรณเท่านั้นแต่เป็นบทสวดเพื่อบูชาองค์พระสัมมาสัมพุทธเจ้าและเป็นการประกาศถึงท้าวจตุโลกบาลทั้ง 4 ให้รับรู้รับทราบว่าบุคคลผู้สวดบทนี้ได้แจ้งเรื่องไปถึงท้าวจตุโลกบาลทั้ง 4 ให้ทราบว่า มีผีปีศาจบางจำพวกที่ก่อกวนมนุษย์อยู่ ขอท่านจงรับรู้รับทราบและส่งเจ้าหน้าที่ชาวทิพย์เข้ามาดูแลอารักขาข้าพเจ้าผู้สวดบทนี้ อันนี้เป็นข้อกำหนดที่จตุโลกบาลทั้ง 4 ได้กราบทูลพระองค์ว่า ถ้าภิกษุ ภิกษุณีได้สวดบทนี้ พวกข้าพระองค์จะรับทราบ เมื่อข้าพระองค์รับทราบแล้วจะทำการอารักขา อันนี้คือสิ่งที่ท้าวจตุโลกบาลทั้ง 4 ขอให้พุทธองค์บัญญัติให้พุทธบริษัท 4 สวดกัน นี่คือที่มาที่ไปให้เข้าใจอย่างนั้น,00:42:55,00:44:29
"อสงขัยบารมีเป็นล้านปี จะขัดกับวิทยาศาสตร์โลกหรือไม่ มนุษย์เพิ่งเกิดบนโลกและมีอารยธรรมไม่เกิน 10,000 ปีเท่านั้น ควรจะใช้ความเชื่อแบบไหนที่กล่าวถึงเวลาที่ย้นไปมากขนาดนั้นซึ่งยังไม่มีมนุษย์และบ้านเมือง",ต้องเข้าใจอย่างนี้นะว่า โลกไม่ได้มีเพียงแค่ยุคสมัยของมนุษย์เราเท่านั้น แต่มีก่อนหน้านี้ คือมีความเจริญและเสื่อม เจริญและเสื่อม คำว่า เจริญและเสื่อม  คือมีการเกิดขึ้นแล้วก็เสื่อมสิ้นไป คำว่าเสื่อมสิ้นก็คือ ไม่มีการเกิด คือไม่มีโลกมนุษย์นี้ คือกลับไปสู่ความว่างเปล่าในห้วงอวกาศ ในสภาพของสังขตะเดิม สังขตะเดิม ก็คืออวกาศที่เวิ้งว้างว่างเปล่าและมีการก่อตัวขึ้นมาใหม่ คือมีวิวัฒนาการเจริญเติบโต วิวัฒนาการอันอันสูงสุด เจริญสูงสุด แล้วก็ถึงเสื่อมสุดแล้วก็ศูนย์สลายไป แล้วก็ก่อตัวขึ้นมาใหม่ อย่างนี้แหละ ฉะนั้นการนับอสงขัยเป็นการนับ การบังเกิดขึ้นของโลกที่เกิดแล้วเกิดเล่า ๆ การที่โลกเจริญ การที่โลกพินาศ นับสืบทอดกันมาไม่รู้เท่าไหร่ต่อเท่าไหร่แล้วนะ เป็นอสงขัยล้านปีมามาก ให้เข้าใจอย่างนี้ ที่นักวิทยาศาสตร์ค้นพบน่ะเพิ่งจะค้นพบในโลก การบังเกิดขึ้นของโลกในยุคสมัยนี้ ไม่ได้เกี่ยวกับยุคสมัยต่อไป เพราะวิทยาศาสตร์ไม่สามารถพิสูจน์ในยุคสมัยหลังจากนั้นต่อไป ก่อนที่จะมาเป็นโลกมนุษย์เนี่ย คือก่อนหน้านี้เครื่องมือมันไม่สามารถพิสูจน์ไปถึง จึงพิสูจน์ได้เฉพาะในยุคปัจจุบันของความดำรงอยู่ของโลกในเวลานี้เท่านั้นเอง เพราะวิทยาศาสตร์มีข้อจำกัดให้เข้าใจอย่างนี้ ฉะนั้นการนับอสงขัยบารมีจึงมีอยู่จริงแล้วก็ไม่ได้ขัดกับวิทยาศาสตร์ เพราะวิทยาศาสตร์ไม่ได้พิสูจน์ถึงอสงขัยบารมีก็แค่หมื่นกว่าปีนี้เท่านั้นแหละที่วิทยาศาสตร์พิสูจน์ได้ แต่คำว่าวิทยาศาสตร์พิสูจน์ได้ มันยุติอยู่เพียงแค่การพิสูจน์อยู่เพียงเท่านั้น มันไม่ใช่ข้อยุติ เพียงแต่ว่าความสามารถและศักยภาพของวิทยาศาสตร์มีขีดจำกัดเท่านั้นเอง มันไม่เกินไปกว่านี้ ให้เข้าใจอย่างนั้น,00:44:32,00:46:55
น้องชายของหนูกำลังจะเข้าเรือนจำ พ่อแม่ท่านเป็นทุกข์มาก ส่วนตัวหนูเองก็คิดมากเรื่องน้องเรื่องพ่อแม่ เหมือนหนูเก็บเอาความทุกข์ของทุกคนมารวมไว้ที่ตัวเอง ดูมืดมนไปหมด เมตตาชี้นำความคิดหนูทีเจ้าค่ะ,เวลามีความทุกข์น้องชายเนี่ยจะเข้าเรือนจำ ก็ให้เขาเข้าเรือนจำไป มันเป็นความทุกข์ในส่วนที่เขาเป็น ถ้าเราเอาความทุกข์ในส่วนที่เขาเป็นมาเป็นความทุกข์ของเรา จริง ๆ มันเอามาไม่ได้หรอก ไม่มีใครสามารถเขาความทุกข์ของคนอื่นมาได้ แต่การที่เราสร้างความทุกข์ขึ้นที่ตัวเราจากสิ่งที่คนอื่นเขาเป็น เพราะแรงแห่งการยึดโยงผูกติด และยึดถือว่านี่คือน้องชายของเรา นี่คือพ่อแม่ของเรา นี่คือปัญหาที่ต้องนำมาสู่การแก้ไข เราไม่สามารถไปแก้ไขปัญหาที่เราควบคุมมันไม่ได้ น้องชายต้องไปสู่เรือนจำเป็นธรรมดา จริง ๆ เราควรจะฝึกคิดในด้านเบาใจของเราให้ได้ ไม่ต้องไปแบกรับความทุกข์มาก ให้คิดว่าน้องชายเราจะได้เข้าไปสู่การเรียนรู้ชีวิต เพราะแน่นอนว่าเมื่อเขาไปสู่เรือนจำเขาต้องทำสิ่งที่เขาไม่ได้มีความรับผิดชอบตัวเองในการกระทำก่อนที่จะเข้าไปสู่เรือนจำ การเข้าไปสู่เรือนจำก็อาจจะได้เกิดการเรียนรู้และก็เกิดการรับผิดชอบตัวเองขึ้นมา แล้วทำให้เขาได้มีสติได้เรียนรู้ หรือถ้าเขาไม่มีสติแล้วก็ไม่ได้เรียนรู้นั้นก็ไม่มีใครสามารถไปเปลี่ยนแปลงตัวเขาได้ เขาก็ต้องได้รับโทษหรือได้รับสิ่งที่เขาจะได้รับตามเหตุปัจจัยแห่งการกระทำของเขานั้นเป็นอย่างนั้นแหละ เราควรจะมองว่าใครมีกรรมแบบไหน เขาควรจะได้รับกรรมแบบนั้นก็ถูกต้อง การทุกข์แทนคนอื่นนอกจากจะไม่สามารถเปลี่ยนแปลงโทษหรือกรรมที่เขาได้รับแล้วในตัวเขาเอง เราต่างหากกลับไปสร้างกรรมใหม่จากกรรมที่คนอื่นเขาทำมาเป็นของเรา อันนั้นเป็นการสร้างทุกข์และสร้างปัญหากับตัวเองเปล่า ๆ วิธีการที่ดีที่สุดก็คือ พระอาจารย์อยากให้ระลึกถึงพระไตรด้วยบทระลึกถึงพระไตรที่ว่า พุทธโธเมนาโถ พระพุทธเจ้าเป็นที่พึ่งอันประเสริฐของข้าพเจ้า ธรรมโมเมนาโถ พระธรรมเป็นที่พึ่งอันประเสริฐของข้าพเจ้า สังโฆเมนาโถ พระสงฆ์เป็นที่พึ่งอันประเสริฐของข้าพเจ้า ระลึกย้ำ ๆ ซ้ำๆ อย่างนี้ แล้วมองทุกคนให้มีกรรมเป็นของตัวเอง มารดาทุกข์ บิดาทุกข์ก็ต้องให้ท่านทุกข์ เพราะท่านมีแรงยึดอยู่ ยึดว่านี่คือลูกของเรา เราจะไปบอกว่าอย่าทุกข์มันก็บอกไม่ได้ ท่านก็ต้องทุกข์นั่นแหละ เมื่อท่านจะต้องทุกข์ก็ต้องยอมให้ท่านทุกข์ อย่าไปทุกข์แทนท่านหรืออย่าไปทุกข์มากกว่าท่าน แล้วจะบอกตัวเราเอง บอกอย่าทุกข์ก็ไม่ได้อีก เพราะเราก็ทุกข์ไปแล้ว เพราะมีแรงแห่งการยึดถืออยู่ ฉะนั้นถ้าเราไม่อยากจะแบกรับความทุกข์มาไว้ที่ตัวเรา เราก็ต้องฝึกระลึกถึงพระรัตนตรัยย้ำ ๆ ซ้ำๆ แล้วมองเรื่องของกรรมให้เป็นสาระสำคัญที่เราจะต้องเข้าใจ ทุกคนมีกรรมเป็นของตน ทุกคนมีกรรมเป็นผู้ให้ผล ทุกคนมีกรรมเป็นแดนเกิด ทุกคนมีกรรมเป็นผู้ติดตาม ทุกคนมีกรรมเป็นที่พึ่งอาศัย ใครทำกรรมใดไว้ย่อมได้รับผลกรรมนั้นสืบไป หรือถ้าใช้พระรัตนตรัยแล้วมองเรื่องกรรมแล้วความทุกข์ไม่หายลง ก็ต้องยอมรับว่านี่คือทุกข์ ความทุกข์กำลังเกิดขึ้นกับเรา เรากำลังมีความทุกข์ ความทุกข์กำลังปรุงแต่งจิตเรา จิตเรากำลังถูกความทุกข์ปรุงแต่ง ให้บอกตัวเองแบบนี้ นี่คือความทุกข์ ความทุกข์กำลังเกิดขึ้นกับเรา เรากำลังมีความทุกข์ ความทุกข์กำลังปรุงแต่งจิตเรา จิตเรากำลังถูกความทุกข์ปรุงแต่ง บอกไปแบบนี้ ย้ำ ๆ ซ้ำๆ ทุกข์จะหาย-ไม่หายไม่เป็นไร แต่ขอให้เราเข้าไปทักอาการแห่งความทุกข์ในจิตนั้นต่อเนื่องไปเรื่อย ๆ เรียกว่าทุกข์ได้ถูกรู้ เมื่อทุกข์ได้ถูกรู้จะถูกการแก้ไขในตัวของความทุกข์นั้น ให้เข้าใจอย่างนี้ นี่คือวิธีปฏิบัติ ลองทำดู อาจจะเกิดผลให้ความทุกข์คลายลงไป และเกิดสติปัญญาขึ้นมาในระหว่างนั้น,00:46:59,00:51:24
อนุภาครังสีทำในแผนรัศมีเชื่อมถึงกันได้,ในโลกธาตุนี้เนี่ย มันจะมีสิ่งที่พระองค์ตรัสอย่างหนึ่ง คืออายตนะ อายตนะ คือจุดเชื่อมต่อ คือทุกสรรพสิ่งเนี่ยมันจะมีสภาพของการเชื่อมต่อของกันและกันอยู่ การเชื่อมต่อแล้วทำให้เกิดการเชื่อมถึงของสภาพบางสภาพ หรือเรื่องบางเรื่อง ที่มีความเชื่อมต่อและเกี่ยวโยงกันอยู่เนี่ย เพราะมันมีระบบอายตนะอยู่ในนั้น เพราะมันมีอายตนะในแต่ละอัน การเชื่อมต่อจึงสามารถเชื่อมถึงกัน แผ่ถึงกัน รับทราบถึงกันได้ ให้เข้าใจอย่างนั้น อันที่เป็นอายตนะเชื่อมต่อกัน คือรูปายตนะคือเชื่อมต่อรูป สัททายตนะคือเชื่อมต่อเสียง กันธอายตนะคือเชื่อมต่อจิต คือมันมีระบบของการเชื่อมต่ออยู่ในระบบของธรรมชาตินี้อยู่ มันมีอยู่ เมื่อมีระบบของการเชื่อมต่อคือตัวอายตนะเชื่อมต่ออยู่ มันจึงสามารถเชื่อมถึงกันได้ ให้เข้าใจอย่างนั้น จะเป็นอนุภาคหรือไม่อนุภาค จะเป็นรังสีหรืออะไรก็ตาม มันถึงกันได้,00:51:29,00:52:51
นึกถึงภาพสถานที่แห่งหนึ่งซ้ำ ๆ โดยที่ชีวิตจริงไม่เคยเป็นที่นั่นเลย พระอาจารย์ช่วยอธิบายการทำงานของจิตหน่อยค่ะ,การที่เรานึกถึงสภาพสถานที่แห่งหนึ่งซ้ำ ๆ โดยที่ชีวิตจริงยังไม่เคยไปที่นั่นเลย ขอให้เข้าใจว่า มันเคยไปก่อนหน้านั้นแล้ว ก่อนที่ชีวิตจริงจะไป คือมันมีการไป มีการเป็นอยู่ มีความเกี่ยวข้อง มีความผูกพัน เพราะร่องของความคิดหรือวิถีของความคิดมันมีเส้นทางความเป็นไปของมันกับสิ่งบางสิ่ง สถานที่บางสถานที่ ความเกี่ยวข้อง บางความเกี่ยวข้อง ตัวอย่างอย่างหนึ่ง ก็คือภิกษุรูปหนึ่ง ชื่อว่าพระเมฆิยะ ที่ติดตามอุปถัมภ์พระพุทธเจ้าในยุคแรก ๆ ที่เดินไปพร้อมกับพระพุทธเจ้า แล้วไปรู้สึกว่าเราอยากจะไปที่ตรงเนี้ย พระองค์ก็เลยบอกว่าอย่าไปเลยพระเมฆิยะไปกับเรานี่แหละ แต่ภิกษุรูปนี้ก็บอกว่า ไม่ครับพระองค์ เราไปในสถานที่แห่งนี้พระเจ้าค่ะ รู้สึกว่าที่แห่งนี้ข้าพระองค์ อยากไปเหลือเกิน พระพุทธเจ้าเลยบอกว่าอย่าไปเลย อย่าพึงพอใจไปเลย เดินตามเราไปนี่แหละ พระเมฆิยะก็ยังฝืนที่จะไปเส้นทางที่ตนเองคิดว่าอยากจะไป คือมีกระแสดึงหรือเหนี่ยวรั้งให้ไปตรงนั้น พระองค์ห้ามแล้วห้ามอีกก็ไม่เชื่อฟัง พระเมฆิยะเลยวางบาตร จีวร ไว้ในระหว่างทางแล้วก็ไปเลย พระองค์ก็เลยเดินไปอีกทางหนึ่ง พอพระเมฆิยะไปเส้นทางนั้นก็เห็นสถานที่เกิดกรรมวิตก เพราะที่ตรงนั้นเคยเป็นที่ที่ท่านเคยอยู่ในยุคอดีตกาล เป็นเจ้าเมือง เป็นพระราชาอยู่ที่นั่น กรรมวิตก คือ การโน้มไปในกรรมสูญ จิตใจก็เลยฟุ้งซ่าน ควบคุมจิตไม่อยู่ จิตที่เคยสงบก็ควบคุมไม่อยู่ ก็ไม่สามารถที่จะบังคับจิต หรือควบคุมจิต หรือปฏิบัติต่อจิตได้ และไม่มีอุบายแก้ไขจิตตัวเอง ก็เลยนึกถึงพระพุทธองค์ ก็เลยออกจากสถานที่แห่งนั้น แล้วไปหาพระพุทธองค์ สาธุพระเจ้าข้า ข้าพระองค์รู้แล้วว่าทำไมพระองค์ถึงห้ามข้าพระองค์ให้ไปตรงนั้น ก็รู้เรื่องขึ้นมา ก็คือมีความเกี่ยวข้องกับที่ตรงนั้น จิตเราจึงมีความคิดที่แล่นไป โน้มไปและมีความคิดซ้ำ ๆ อยู่ตรงนั้น ให้เข้าใจอย่างนั้น,00:53:12,00:56:03
รักแท้มีจริงไหมครับ ทำไมชีวิตคู่ต้องหย่าร้างกันเป็นเพราะอะไรครับ,รักแท้มีอยู่จริง แต่รักแท้ไม่ยั่งยืน รักแท้ ๆ น่ะมีอยู่แต่มันไม่ยั่งยืน ต้องเข้าใจว่าไม่มีอะไรยั่งยืน เมื่อไม่มีความยั่งยืนก็ต้องหย่าร้างกัน มันเป็นธรรมดา แต่รักแท้มีอยู่ไหม มี ก็รักแท้ ๆ นั่นแหละจึงตกลงปลงใจอยู่ครองคู่กัน เพราะความรักนั่นแหละ คือรักแท้ ๆ นั่นแหละ แต่มันก็ไม่ยั่งยืน ให้เข้าใจอย่างนั้น มันไม่มีอะไรเที่ยงแท้ ฉะนั้นลำพังเราจะใช้เพียงแค่คำว่ารักอย่างเดียวมันไม่เพียงพอ มันต้องใช้องค์ประกอบอื่น ๆ ถึงจะทำให้ความรักนั่นสืบต่อ เพราะความรักมันไม่ได้คงที่ตายตัวอยู่อย่างนั้น ฉะนั้นเราจะต้องใช้หลักธรรม ใช้คุณธรรม ใช้องค์อะไรต่าง ๆ เข้ามาเกื้อกูลต่อความรักนั้นถึงจะทำให้รักความรักประคับประคองไปด้วยกันได้ ตลอดรอดฝั่ง,00:56:44,00:57:48
1 การทำบุญกับการทำทานเหมือนหรือแตกต่างกันอย่างไร 2 การหยอดเหรียญตู้พระประจำวันเกิดในวัดแล้วมีคลิปเสียงสวดมนต์ออกมา จะได้รับบุญนั้นมากน้อยเพียงใด,การทำบุญ คือ การถ้าเอาตามหลักเลย คือ ปุณยะหรือคำว่าบุญมาจากบาลีคำว่า ปุญญะ แปลว่าการชำระล้าง การชำระล้างเนี่ยมันจะล้างอะไรไม่ได้ ก็คือล้างบาปนั่นเอง แล้วอะไรที่ชื่อว่าบาป พระพุทธองค์ ก็เลยกล่าวถึงสิ่งที่ตรงข้ามกับบุญ ก็คือบาปมาก ความตระหนี่ คือบาป ฉะนั้นการให้ทาน คือบุญมัน จึงเป็นของแก้ไขกัน คือชำระล้างกันไง การให้ทานเนี่ยก่อให้เกิดบุญเพื่อชำระล้างความตระหนี่ แต่ถ้าการให้ทานใดไม่ได้ไปชำระล้างความตระหนี่ แต่การให้ทานที่คาดหวังผลและเกิดความตระหนี่เพิ่มมากขึ้น เกิดความโลภเพิ่มมากขึ้น การให้ทานนั้นได้เพียงแค่ให้ทาน แต่ไม่ได้บุญ คือไม่ได้ชำระความตระหนี่ ให้เข้าใจอย่างนั้น เพราะว่าจุดประสงค์ของการให้ทานเพื่อสร้างบุญบุญ ก็คือเพื่อเอาไปชำระความตระหนี่ เพื่อสละความตระหนี่ ไม่ใช่เพื่อสร้างความตระหนี่ หวงแหนในบางสิ่งบางอย่าง หรือปรารถนาให้เกิดความโลภในบางสิ่งบางอย่างที่เราต้องการอย่างเงี้ย ให้เข้าใจอย่างนั้น การหยอดเหรียญตู้พระประจำวันเกิดในวัด แล้วมีคลิปเสียงสวดมนต์ออกมาจากได้รับบุญนั้นมากน้อยเพียงใดก็อย่างที่บอกว่า บุญนั้นคือการชำระล้าง ถ้าฟังเสียงสวดมนต์ที่นี่การสวดมนต์แล้วไม่เกิดการชำระล้างอะไร มันไม่มีอยู่ในหลักคำสอน เพราะว่าพระพุทธองค์ไม่เคยบอกว่าการสวดมนต์จะเป็นการชำระล้างอะไร แต่พระองค์เคยบอกว่าการสวดมนต์ไม่ได้เปลี่ยนแปลงให้ใครดีขึ้น แต่การประพฤติธรรมใครทำอย่างไรก็ได้รับผลอันนั้น การประพฤติธรรมต่างหากทำให้เกิดการเปลี่ยนแปลง การสวดมนต์ไม่ทำให้เกิดการเปลี่ยนแปลง การสวดมนต์อาจทำให้เกิดการยึดติด รู้สึกดีใจกับการสวดแต่ไม่ใช่ความดีใจที่เกิดจากการชำระล้างอะไรบางอย่างออกจากใจ แล้วสิ่งที่สำคัญที่สุด คือการชำระล้างความไม่รู้ ความหลง ความตระหนี่ ความงมงาย ความอะไรก็ตามที่นำพาเราไปสู่การไร้สติ ความขาดเขลาทางปัญญา ถ้ามันไม่ได้ชำระล้างสิ่งเหล่านั้นออกไป ไม่ได้เกิดประโยชน์จริง ๆ ให้เข้าใจอย่างนั้น นี่คือพระอาจารย์ดึงหลักคำสอนของพุทธองค์ออกมาพูดผ่านทัศนะ ที่พระอาจารย์ได้ตอบไปผ่านมุมมองทัศนะของพระอาจารย์ แต่อยู่ในหลักคำสอนที่พระพุทธองค์ตรัสไว้ ฉะนั้นสิ่งที่พระอาจารย์พูด ไม่ได้บอกว่าเป็นความจริง เพียงจะบอกว่าพระองค์สอนมาอย่างนี้ การที่มีการหยอดเหรียญจะมีคลิปเสียงสวดมนต์ก็ถือว่าเป็นค่านิยมเท่านั้นเอง แต่ไม่ใช่ตัวหลังคำสอน,00:58:36,01:01:57
ตอนท่องพุธโธ เมนาโถ ธัมโม สังโฆ คือจิตไม่ค่อยจดจ่อ ต้องทำอย่างไรดีเจ้าค่ะ,ไม่จดจ่อก็ได้ ก็ท่องไปไม่จำเป็นต้องจดจ่อต้องไปเรื่อย ๆ ให้ติดต่อเนื่องกัน เพราะจิตเราจะมีอยู่ 2 สภาวะ สภาวะแรก คือภาวะเจตนา เมื่อภาวะเจตนาจดจ่อไม่ได้ มันจะมีภาวะหนึ่งที่อยู่เหนือเจตนาเนี่ยมันจะรับรู้สิ่งนี้อยู่ ให้เข้าใจอย่างนั้น ท่องไปเรื่อย ๆ,01:02:25,01:02:56
ขอความกระจ่างในสัมมาสติ,สัมมาสติ คือการตั้งการระลึกไว้ในสติปัฏฐานทั้ง 4  การตั้งการระลึกไว้ในสติปัฏฐานทั้ง 4  จริง ๆ หากจะเป็นสัมมาทิฐิจะต้องประกอบไปด้วย สัมมาทิฏฐิ ถ้าไม่มีสัมมาทิฏฐิแล้ว สัมมาสติจะไม่สามารถเกิดขึ้นได้ การตั้งการระลึกรู้ไว้ในฐานทั้ง 4 คือ กาย เวทนา จิต ธรรมจะต้องเป็นการตั้งไว้ด้วยอำนาจของสัมมาทิฏฐิ เพราะในสัมมาสติ คือ สติปัฏฐาน 4 เป็นตัวดำเนินของสติ หรือเป็นที่โคจรของสติ กาย เวทนา จิต ธรรมเป็นที่โคจรของสติ ยังไม่ได้คิดว่าเป็นสัมมา จะเป็นสัมมนาก็ต่อเมื่อตัวระลึกรู้นั้นน่ะ คือตัวระลึกรู้ คือตัวสติที่ไปโคจรอยู่จะต้องประกอบไปด้วย สัมมาทิฏฐิ เพราะว่าสติปัฏฐาน 4 ได้ชื่อว่าเป็นเอกายนมรรค คำว่าเอกายนมรรคก็คือ มันมีคำว่ามรรคอยู่ มรรคก็คือสัมมาทิฏฐิมรรคเป็นประธานในมรรคทั้งปวง อายน แปลว่าหนทางแห่งการนำไปเป็นชื่อของสติ  คือการโคจรของสติ ก็คือกาย เวทนา จิต ธรรม คือหนทางที่สติจะต้องโคจร เอกะ แปลว่าหนึ่งคือโคจรนำไปสู่ความเป็นหนึ่ง เรียกว่า  การเจริญกายานุปัสสนา เพื่อละอะภิชฌาโทมะนัส เจริญเวทนานุปัสสนา เพื่อเจริญอะภิชฌาโทมะนัส และเจริญจิตตานุปัสสนาเพื่อละอะภิชฌาโทมะนัส เจริญธัมมานุปัสนาเพื่อละอะภิชฌาโทมะนัส ฉะนั้นหลักสติปัฏฐาน 4 จัดว่าเป็นเอกายนมรรค มันมีคำว่ามรรคกำกับอยู่ มันทิ้งสัมมาทิฐิไม่ได้ เมื่อทิ้งสัมมาทิฐิไม่ได้ สัมมาทิฐิต้องเป็นฐานของการเจริญสติ การเจริญสตินั้นโคจรไปตาม อายน คือกาย เวทนา จิต เพื่อละอะภิชฌาโทมะนัสอย่างถูกต้อง ถ้าลำพังเราเจริญสติโดด ๆ ไม่มีสัมมาทิฐิเป็นตัวกำกับ ไม่มีสัมมาทิฐิเป็นพื้นฐาน มันได้สติแต่ไม่ได้อริยมรรค และสตินั้นไม่ได้ขึ้นชื่อว่าเป็นสัมมา คือเป็นสติเท่านั้นเอง ให้เข้าใจอย่างนั้น นี่คือความต่างระหว่างสติธรรมดากับสัมมาสติ ศึกษาคำสอนพระเจ้าต้องศึกษาให้ดี หากขบตีไม่แตกก็จะพรากจากประโยชน์ที่ควรจะได้รับ ให้เข้าใจอย่างนั้น,01:03:05,01:05:34
เมื่อครั้งแม่หนูป่วยต้องกินอาหารทางสายยางเป็นอัมพฤกษ์ พูดไม่ได้ และนอนติดเตียงอยู่ 3 เดือน มีหมอดูบอกว่า แม่หมดอายุขัยแล้วแต่เจ้ากรรมนายเวรทรมานอยู่ หนูจึงบอกแม่แล้วเอาน้ำมนต์ของหลวงปู่ทวดป้อนแม่ แล้วให้แม่พูดตามในใจ ขอบุญบารมีของหลวงปู่ให้เจ้ากรรมนายเวรทั้งหมดอโหสิกรรมให้แม่ แม่พยักหน้าพูดตามค่ะ แล้ววันรุ่งขึ้นแม่ก็จากไปอย่างสงบ แบบนี้มีจริงใช่ไหมคะ และหนูทำถูกหรือผิดคะ,ถ้าลักษณะอย่างนี้คงจะจริงนั่นแหละ เพราะพูดตามปั๊บก็จากไปอย่างสงบ มันต้องมีเหตุอะไรบางอย่าง หลายคนมีเจ้ากรรมนายเวร กรณีอย่างนี้มา แล้วก็อาศัยบารมีขององค์หลวงปู่ทวด ท่านก็มีบารมีเหมือนกันนะ บารมีทางด้านการประพฤติปฏิบัติ นึกถึงท่านก็มีผลส่งผลให้เจ้ากรรมนายเวรนั้นปล่อยวางได้ ถามว่าถูกไหม พระอาจารย์ไม่ได้บอกว่าถูกหรือผิด แต่ถ้าทำแล้วมันได้ผล อย่างนี้ก็ทำ ถูกหรือผิดยังไงก็ไม่ได้ตัดสิน พระอาจารย์ไม่สามารถที่จะตัดสินว่าถูกหรือผิด ถ้าทำได้ผลก็ให้ทำ แล้วก็เป็นความพร้อมของแม่ด้วย ที่แม่ตั้งใจทำอย่างนั้น ก็ดีแล้วท่านก็เลยได้พ้นจากความลำบาก ความทุกข์ ในวาระที่ท่านต้องทรมานกับการนอนติดเตียง,01:06:18,01:08:05
ลูกสาวป่วยซึมเศร้า จะให้สวดบทมนต์บทไหนคะ ตอนนี้สวดบทพระปริตรแผ่ให้เขาค่ะ หรือต้องทำยังไงคะ,พระอาจารย์แนะนำให้ลูกสาวระลึกถึงพระรัตนตรัยด้วยบทที่ว่า พุทธโธเมนาโถ พระพุทธเจ้าเป็นที่พึ่งอันประเสริฐของข้าพเจ้า ธรรมโมเมนาโถ พระธรรมเป็นที่พึ่งอันประเสริฐของข้าพเจ้า สังโฆเมนาโถ พระสงฆ์เป็นที่พึ่งอันประเสริฐของข้าพเจ้า ให้ระลึกบทนี้ย้ำ ๆ ซ้ำ ๆ ตามแบบที่พระอาจารย์พูดเป๊ะเลย จากนั้นก็แนะนำให้ลูกเนี่ยพยายามทักอารมณ์ที่เกิดขึ้นในใจ เช่น จิตใจเศร้าหมองกำลังเกิดขึ้นก็ให้ทักว่าจิตใจกำลังเศร้าหมอง ความเศร้าหมองกำลังเกิดขึ้นกับจิต จิตกำลังเศร้าหมอง ความเศร้าหมองกำลังปรุงแต่งจิต จิตกำลังถูกความเศร้าหมองปรุงแต่ง หรือมีความคิดท้อแท้หดหู่ก็ให้ทักความคิดและอารมณ์นั้น ท้อแท้หดหู่เซื่องซึม เซื่องซึมกำลังเกิดขึ้นกับเรา เรากำลังมีความเซื่องซึม ความเซื่องซึมกำลังปรุงแต่งจิต จิตกำลังถูกความเซื่องซึมปรุงแต่งให้บอกแบบนี้ ให้เข้าใจว่าสภาพกายและจิตที่ปรากฏอยู่เป็นการปรากฏตามสภาพการณ์แห่งการกระทำหรือผลกระทบจากบางสิ่งบางอย่าง ที่กายกับจิตหรือชีวิตเราไปกระทบกับบางสิ่งบางอย่าง และส่งผลให้เกิดการซึมเศร้า แต่ตัวเราไม่ได้เป็นอย่างนั้นเพราะตัวเราไม่สามารถแยกตัวเองออกมาเป็นผู้เป็นคนได้อยู่ ฉะนั้นเมื่อเกิดภาวการณ์อย่างนี้แล้ว วิธีการแยกออกมาจากการเป็นผู้เป็นภาวะนั้น ๆ ก็คือการเข้าไปทักอาการ เพราะต้องกลับระลึกถึงบทพระรัตนตรัย  พุทธโธเมนาโถ ธรรมโมเมนาโถ สังโฆเมนาโถ ให้ทำอย่างนี้ บทสวดใด ๆ ก็ตามที่กำลังสวดอยู่พระอาจารย์ไม่แนะนำให้สวด ให้ทำแบบที่พระอาจารย์แนะนำไปก่อนให้ได้,01:08:14,01:10:03
การใส่บาตรแล้วเวลากรวดน้ำ นอกจากเอยชื่อผู้ที่ล่วงลับแล้วสามารถเอยชื่อคนที่ใส่ (ตัวเอง) ด้วยได้ไหม เพื่อทำบุญสะสมหลังตัวเองถึงเวลาตาย ขอคำชี้แนะเจ้าค่ะ,เวลาเราตักบาตรแล้ว ไม่จำเป็นต้องกรวดน้ำ ให้ตั้งจิตอุทิศส่วนกุศลไปให้ผู้ที่ละชีวิตไปได้เลย ในคำอุทิศส่วนกุศลด้วยบทบาลีที่กล่าวไว้ว่า อิทังเมญาตินังโหตุ แปลว่าขอบุญนี้จงสำเร็จแก่ญาติของข้าพเจ้า แต่เราเนี่ยเป็นคนไทยให้พูดหรือกล่าวด้วยบทภาษาไทยเลยว่า บุญนี้จงสำเร็จแก่ญาติของข้าพเจ้า หรือบอกชื่อของผู้ละชีวิตไปก็ได้ แต่ต้องเข้าใจว่าในครั้งพุทธกาล เพียงแค่เอ่ยว่าบุญนี้จงสำเร็จแก่ญาติของข้าพเจ้าเนี่ยมันก็ทั่วถึงไปหมด แล้วคำเดียวนี่แหละมันทั่วถึงไปถึงญาติ ทั้งหมดใครก็ตามที่เป็นญาติ ถึงหมดเลยไม่ต้องระบุชื่อก็ยังถึง อันนี้คือเรื่องราวที่ปรากฏในครั้งพุทธกาล แต่จะเจาะจงรายชื่อบุคคลที่เราจะอุทิศให้ก็ได้ แต่ตนเองไม่ต้องใส่ชื่อนะ ไม่ต้องเอ่ยชื่อตัวเอง เพราะบุญที่เราทำมันเป็นของเราเรียบร้อยแล้ว ไม่ได้เป็นของใครเลย บุญตกเป็นของเราทันทีในขณะที่เราได้ทำบุญ ให้เข้าใจอย่างนั้น แล้วควรจะอุทิศส่วนกุศลในขณะที่ให้บุญ ให้ทาน หรือว่าใส่บาตร ไม่จำเป็นต้องกรวดน้ำแต่ประการใด,01:10:15,01:11:48
สมมุติว่าเดินไปกับเพื่อนหลายคน เดินไปเจอเต่ากับคางคกโดนรถทับตาย แล้วตายอีกบนถนน คนเจอคนแรกก็ทักว่าไส้แตกหัวแบนเลย แล้วก็เดินไป คนที่ 5 6 7 ก็พูดคล้าย ๆ กันหัวเราะแล้วก็เดินไป แต่มีคนหนึ่งหยิบสัตว์พวกนั้นออกไปข้างถนน แล้วก็ฝังดิน อยากถามว่าพระอาจารย์คิดอย่างไร,คือมีอยู่ครั้งหนึ่งที่สองสามีภรรยาได้ใส่บาตรกับพระสัมมาสัมพุทธเจ้า ที่พระอาจารย์เล่าเรื่องนี้จะเทียบเคียงให้ทราบ ว่าเวลาเราปฏิบัติต่อบางสิ่งบางอย่างแล้ว การกระทำของเราจะเป็นกรรมต่อสิ่งนั้น มันจะส่งผลกับเราอย่างไร คือสองสามีภรรยาได้ใส่บาตรกับพระพุทธเจ้าหรือพระปัจเจกพุทธเจ้านี่แหละ พระอาจารย์จำเรื่องไม่ค่อยแม่นนะ ต้องขออภัยในส่วนนี้ เมื่อตักบาตรเสร็จแล้วก็ตั้งอธิฐานไว้ว่า ขอให้ข้าพเจ้ารู้ทั่วถึงธรรมที่พระคุณเจ้าได้รู้แล้วในธรรมนั้นเถอะ แล้วพระพุทธเจ้าหรือหรือพระปัจเจกก็กำหนดหมายและเล็งดูว่าสองสามีภรรยาเนี่ยจะรู้ทั่วถึงธรรมในอนาคตกาลไหมหรือปัจจุบันกาล ก็ได้ทราบว่า สองสามีภรรยาจะได้รับผลของการเป็นผู้เข้าถึงธรรม คือบรรลุธรรมเนี่ยในอนาคตกาล ยุคสมัยของพระสัมมาสัมพุทธเจ้า พระนามพระโคตมพุทธเจ้า พระพุทธเจ้าหรือพระปัจเจกพุทธเจ้าก็เลยยิ้มเป็นนัยยะให้สื่อให้ทราบว่า ความปรารถนาของสามีภรรยานี้จะสำเร็จ คือยิ้มแล้วก็แย้มออกมา ลักษณะการยิ้มแย้มน่ะ แย้มพระโอษฐ์ คือยิ้มออกมา ภรรยาก็มองรอยยิ้มของของพระสัมมาสัมพุทธเจ้า  มองรอยยิ้มก็บอกว่า รอยยิ้มของพระพุทธองค์หรือรอยยิ้มของพระพุทธเจ้าเนี่ย เหมือนดั่งรอยยิ้มของนักฟ้อนจัง คือน่ารัก มีความน่ารักเหมือนกับรอยยิ้มของนักฟ้อน แล้วก็หันไปพูดกับสามีใช่ไหม ดีใจ เห็นอย่างนี้ใช่ไหม สามีก็บอกว่าใช่ เห็นอย่างนั้น คือเห็นชอบด้วยกับที่ภรรยาเห็นอย่างนั้น คือชื่นชอบรอยยิ้มของพุทธองค์ พูดอย่างนั้น คือเป็นการพูดออกมาด้วยความชื่นชอบ ด้วยผลกรรมนั้นทำให้หญิงนางนี้ได้ไปเกิดในตระกูลของหญิงนางฟ้อน ตระกูลนักฟ้อน เพราะเพียงแค่ชื่นชมรอยยิ้มของพระพุทธองค์ อันนี้คือการการพูดทางวาจา ก็เลยไปเกิดเป็นตระกูลหญิงนักฟ้อน ส่วนสามีไปเกิดในตระกูลเศรษฐี แต่ด้วยความที่ได้ยินดีกับหญิงภรรยาในข่าวครั้งนั้น ที่บอกว่าสมณะหรือว่าคุณเจ้าของเราเนี่ยยิ้มน่ารักประดุจดังคนฟ้อน นักฟ้อน การยินดีอย่างงั้นทำให้อุคคหเศรษฐี ได้ออกจากบ้าน ออกจากความเป็นเศรษฐีแล้วมาอยู่กับหญิงนางนี้ในการเป็นสามีภรรยากัน อุคคหเศรษฐีก็ได้เป็นนักกายกรรม เพราะมีความยินดีกับคำพูดของภรรยาตนเอง แต่ทั้งสองภรรยาเป็นนักฟ้อน สามีเป็นนักกายกรรมเป็นเศรษฐีเหมือนกัน มีทรัพย์มากเหมือนกัน สุดท้ายก็ได้สละทรัพย์นั้นเข้าโบสถ์ ปฏิบัติธรรม สิ้นอัศวกิเลสเป็นพระอรหันต์ทั้งสองคนเลย แต่อยากจะบอกให้เข้าใจว่า การแสดงกิริยาอะไนบางอย่างออกมา การพูด การทักท้วงอะไรต่าง ๆ จะเป็นกรรมที่จะส่งผลให้เป็นอย่างนั้นเหมือนกัน ถ้าใครกิริยาที่ดีจะได้รับผลดี แม้จะเป็นสัตว์ก็ตาม แต่คงจะมีโทษน้อยไม่เหมือนกับสัมมาสัมพุทธเจ้าซึ่งมีผลมาก แต่นี่คือ เต่ากับคางคกก็อาจจะมีโทษน้อย ไม่โทษมาก แต่ให้เข้าใจว่ามันจะมีผลอย่างที่ว่าเนี่ย,01:11:52,01:16:45
พระต้องใช้เงินไหม,"พระไม่ต้องใช้เงินนะ ให้เข้าใจอย่างนั้นนะ มีพระบัญญัติกล่าวไว้ชัดเจนแล้วว่า โย ปะนะ ภิกขุ ชาตะรูปะระชะตัง อุคคัณเหยยะ วา อุคคัณหาเปยยะ วา อุปะนิกขัตตัง วา สาทิเยยยะ , นิสสัคคิยัง ปาจิตติยัง คือ ภิกษุใดก็ตามรับก็ดี ให้ผู้อื่นรับก็ดี ซึ่งทองเงินและยินดีทองเงินที่เขาเก็บไว้ให้จัดชื่อว่าเป็นวัตถุจำต้องสละทิ้งเสียและต้องอาบัติ การทำความดีให้ตกไป แล้วบอกว่า อ้าวแล้วเราควรจะยินดียังไงอ่ะ ตั้งจิตยังไงเมื่อมีโยมนำทรัพย์มาทำบุญแล้วมอบไว้กับไวยาวัจกร แต่ก่อนพระพุทธเจ้าบอกว่า เมื่อญาติโยมได้นำทรัพย์มาทำบุญและมอบไว้กับไวยาวัจกรไม่พึงยินดีในทรัพย์แต่พึงยินดีในปัจจัย 4 อันเกิดจากทรัพย์ ก็คือวัตถุข้าวของ สิ่งของที่เราต้องการและปรารถนา พระองค์จึงบอกว่าหากพิสูจน์ปรารถนาไม้จงยินดีในไม้ ปรารถนาหญ้าจงยินดีในหญ้า ปรารถนาวัตถุข้าวของอื่น ๆ จงดีในวัตถุข้าวของนั้น ๆ แต่อย่ายินดีในตัวเงินเด็ดขาด ไม่งั้นก็หนีไม่พ้น ให้เข้าใจอย่างนั้น",01:16:53,01:18:00
จะบาปไหม ถ้าเราเลือกจะใช้ชีวิตกับความเป็นจริงไม่ได้เดินตามทางที่พระพุทธองค์สอนไว้,พระองค์ก็ไม่ได้บังคับ แล้วก็ไม่ได้ควบคุมให้ใครทุกคนจะต้องมาดำเนินชีวิตตามสิ่งที่พระองค์สอน แต่สิ่งที่พระองค์สอนหากใครได้ประพฤติจะเกิดประโยชน์สูงสุด และเกิดประโยชน์อย่างยิ่ง และเชื่อว่าเป็นการขัดเกลาที่ถูกต้อง และพัฒนาตนเอง พัฒนาศักยภาพตนเองไปในทิศทางที่ถูกต้อง และไปในสิ่งที่ดีในภายภาคหน้าได้ หากว่าเราปรารถนาผลอันดีบังเกิดขึ้นในชีวิตของตนก็พึงกระทำตามที่พระองค์ตรัสไว้ แต่ถ้าเราไม่ได้คาดหวังผลอะไรมากมายในชีวิต จะดีหรือไม่ดีก็ตาม ก็พอเป็นไปนี่แหละ เราก็สามารถเลือกใช้ชีวิตในสิ่งที่เราต้องการจะทำได้ แต่สิ่งหนึ่งที่พระอาจารย์แนะนำก็คือ อยากให้ยึดพระรัตนตรัยเป็นสำคัญไว้ จะช่วยได้มากเลยในเรื่องนี้ เรื่องอื่นไม่สามารถทำได้ก็ไม่เป็นไร แต่ขอให้ยึดถือเรื่องพระรัตนตรัยไว้เป็นดี,01:18:03,01:19:10
พกพระไว้ในรถ จะช่วยให้ขับขี่ปลอดภัย,พระอาจารย์เชื่อว่า สติกับสัมปชัญญะเป็นสิ่งที่มีอุปการคุณมากกว่าการที่จะพกพระไว้ในรถ การที่เรามีสติสัมปชัญญะที่ดีพอ นั่นแหละคือสิ่งที่ศักดิ์สิทธิ์ที่สุด ถ้ามีพระห้อยอยู่เต็มรถ ดื่มสุรา และขับรถ มึนเมาไป ขาดสติขาดสัมปชัญญะ เรียบร้อยทั้งรถทั้งพระนั่นแหละ ไม่เหลือ ให้เข้าใจอย่างนั้น,01:19:11,01:19:53
ถ้าเราถูกยืมเงินไปแล้ว เขาไม่คืน เราจะคิดยังไงไม่ให้เป็นทุกข์ และเป็นกรรมเก่าของเราหรือไม่เจ้าคะ,ให้คิดว่าเราสละเงินนั้นทิ้งไปแล้ว เราไม่ได้มีเงินนั้นอันนี้ ไม่ใช่เงินของเราอีกต่อไปแล้ว ตัดใจทิ้งไปเลย กัดฟันทิ้งไปเลย ถ้ามีเหตุที่จะให้เราสูญเสียทรัพย์โดยการยืมจากบุคคลอื่น เราก็คงจะได้รับทรัพย์นั้นคืน แต่เพราะมีเหตุในการต้องเสียทรัพย์จากการยืนของบุคคลอื่น แสดงว่าเราทำเหตุอันนั้นไว้แล้ว ฉะนั้นอย่าเอามาเป็นความคิดที่จะสร้างความทุกข์ให้กับตัวเรา ตัดใจทิ้งเลย จะเท่าไหร่ก็ตามก็ตัดใจทิ้งไปเลย รักษาใจเอาไว้ให้ดี,01:20:06,01:21:00
อาชีพนักร้อง นักแสดง ทำไมจึงบาป อาชีพอื่นที่กระตุ้นรัก โลภ โกรธ หลง ก็ต้องบาปเหมือนกันไหม,ใช่ บาปเหมือนกัน มันหนีจากบาปไม่ได้หรอก ทุกอาชีพเนี่ยมีบาปอยู่ในนั้นหมด ทุกอาชีพเลย ทุกอาชีพนะบอกตรง ๆ แล้วไม่มีอาชีพไหนที่ไม่มีบาป แม้แต่อาชีพของพระเนี่ย อาชีพของพระ คืออาชีพของผู้รักษาสิกขาบท เรียกว่าสิกขาสาชีวะสะมาปันโน ก็คือเป็นผู้ถึงพร้อมด้วยการเข้ามาศึกษา เข้ามาศึกษาคือสิกขาเนี่ย คือมาศึกษาการรักษาสิกขาบทเป็นธรรมเนียมเลี้ยงชีพ ก็คือการรักษาพระวินัยของตัวเองให้เป็นผู้ประพฤติปฏิบัติอย่างถูกต้อง ผิดพลาดก็มีบาปติดตัวเหมือนกัน อันนี้ก็คือต้องเข้าใจว่าทุกอาชีพมีบาป ทุกอาชีพตกนรกได้ แต่พระพุทธองค์ก็สอนวิธีการที่จะทำให้เราพ้นจากนรก ก็คือการยึดถือพระรัตนตรัยไว้เป็นสำคัญ อาชีพไหนก็ตามถ้ายึดถือพระรัตนตรัยไว้ด้วยบทระลึกถึงพระรัตนตรัย ที่ว่า พุทธโธเมนาโถ พระพุทธเจ้าเป็นที่พึ่งอันประเสริฐของข้าพเจ้า ธรรมโมเมนาโถ พระธรรมเป็นที่พึ่งอันประเสริฐของข้าพเจ้า สังโฆเมนาโถ พระสงฆ์เป็นที่พึ่งอันประเสริฐของข้าพเจ้า ยึดอย่างนี้ ซ้ำ ๆ ย้ำ ๆ ในใจ ก็พ้นจากนรกได้ ไม่ต้องกลัว ใช้ชีวิตไปเถอะ แต่ยึดถือพระรัตนตรัยไว้ นอกเสียจากว่า เราเบื่อหน่ายจากวิถีชีวิตความเป็นอย่างนั้นแล้ว จะประพฤติปฏิบัติตัวเองให้พ้นจากความทุกข์ก็วางอาชีพเหล่านั้น แล้วมาประพฤติปฏิบัติตามธรรม เราต้องมองหลักการของพุทธศาสนาให้ออกนะ พุทธศาสนาแม้จะพูดถึงคุณงามความดี ข้อปฏิบัติ นรกสวรรค์ ภพภูมิ พูดเพียงแค่สอนให้เราได้รู้เหตุปัจจัยแห่งความเป็นไปในภาวการณ์อย่างนั้นเท่านั้นเอง ว่าทำเหตุอันนี้ได้รับผลอันนี้ แต่พระองค์ก็สอนทางออกไปให้ด้วย ไม่ใช่ว่าไม่มีทางออก ก็คือการยึดถือพระรัตนตรัยเป็นความพ้นออกไปจากสิ่งเหล่านั้น เพราะมันจะต้องไปสู่วิถีแห่งการได้รับทุกข์ รับโทษในอบายภูมินั่นเอง พระองค์จึงสอนให้ยึดเกาะกับพระรัตนตรัยเป็นสำคัญ แล้วก็ยึดเกาะให้เหนียวแน่นด้วย ถึงจะสามารถพ้นจากวิบากอันนั้นได้ เข้าใจมันเป็นเหตุเป็นผลมาก ๆ ที่เราควรจะสามารถใช้เหตุผลตรงนี้มาให้เราได้ปฏิบัติต่อพระรัตนตรัยอย่างถูกต้อง,01:21:02,01:23:20
เคยฟังพระท่านหนึ่งเทศน์ว่า การปฏิบัติธรรมแบบปิดวาจา พระพุทธเจ้าทรงตำหนิจริงไหมคะ หนูอยากฟังความเห็นจากพระอาจารย์,อันนี้พระอาจารย์ตอบไปแล้วนะ คืนนี้ต่อไปแล้ว ตอบอีกไหม ไม่ เยอะแล้วคำถาม,01:23:21,01:23:42
คนที่ละเมิดข้อมูลส่วนตัวของผู้อื่น โดยกระทำบ่อย ๆ บาปไหม มีโทษอย่างไร,ก็บาป การล่วงรู้ความลับของคนอื่นน่ะถือว่าเป็นบาปนะ เป็นบาปเลยแหละ บาปอย่างไร 1 ทำลายมิตร เช่น ถ้ามิตรไปล่วงรู้ความลับของมิตรก็เป็นการทำลายมิตร เพราะมิตรบางคนไม่อยากให้มิตรรู้  แล้วพระองค์ก็บอกว่าเราจะมองว่าใครเป็นมิตรกับเราหรือไม่เป็นมิตร ให้เรามองว่าใครก็ตามที่ปกปิดความลับเราไว้ได้ นั่นแหละคือมิตรที่แท้ของเรา อันนี้คือสิ่งที่พระองค์ตรัสไว้เองนะ บุคคลผู้เป็นมิตรควรปกปิดความลับของมิตรไม่ให้แพร่งพราย นี่คือหลักการที่พระองค์สอนไว้ ฉะนั้นการล่วงละเมิดข้อมูลส่วนตัวของคนอื่นถือว่าบุคคลนั้นไม่ใช่มิตรกับเรา ไม่เป็นมิตรกับเรา เมื่อไม่เป็นมิตรแสดงว่ามีอะไรบางอย่างที่ไม่ดีแล้วก็มีโทษแน่นอน เข้าใจว่ามีโทษ เป็นไปเพื่อการก่อเวร เราไม่ก่อเวรหรอกแต่ว่าเขาจะมีเวร คือถูกคนอื่นมีเวรกับเขาเองนั่นคือโทษที่จะเกิดขึ้นกับเขา,01:23:45,01:24:48
การสวดพระปริตร บทที่อนุญาตให้สวดทุกวันได้คือบทไหน เคยฟังพระอาจารย์มาก่อนหน้านี้ว่า รัตนปริตสวดได้ก็สวดมาตลอด แต่ตอนหลังเหมือนพระอาจารย์ว่าให้สวดบทอาฏาติยปริตร เลยสับสน กลัวจะสวดผิด เพราะเข้าใจว่าบทอาฏาติยปริตรใช้สวดเพื่อเป็นการแจ้งให้เหล่าเทพมาปกป้อง เพราะมีเหตุจำเป็นเท่านั้น แต่รัตนปริตสวดเพื่อสรรเสริญพระรัตนตรัย ได้ตลอด สับสน กลัวจะไปรบกวนเทพบ่อยเกินไปโดยไม่มีเหตุจำเป็น หากสวดอาฏาติยปริตร,ก็คือจะแจ้งให้ทราบอีกครั้งหนึ่งกับญาติโยมทุกท่านว่า บทพระปริตรที่พระองค์อนุญาตให้สวดได้ตลอดทุก ๆ วันเลยก็คือ บทอาฏานาฏิยปริตร สวดได้ทุก ๆ วัน ส่วนบทรัตนปริตรนั้นให้ส่วนในการบังคับหรือมีเหตุจำเป็นจึงสวด เช่น โรคระบาด การดำรงชีวิตที่ฝืดเคือง และอมนุษย์เบียดเบียน แต่ก็มีโยมท่านหนึ่งได้สวดบทรัตนปริตจนติดแล้วหยุดสวดไม่ได้จำเป็นต้องสวดทุกวันก็มาถาม พระอาจารย์ว่าสวดทุกวันเนี่ย จะสวดได้ไหม พระอาจารย์ก็เลยบอกว่าเมื่อสวดแล้วมันไม่มีโทษอะไรตามมาในขณะที่สวดนั้น สวทุกวันแล้วไม่มีโทษอะไร ก็สวดได้ ก็ไม่เป็นไร สวดทุกวันก็ได้ ก็ไม่ถือว่าเป็นความผิด ถ้าเรามีความตั้งใจในการสวดที่ดี สวดได้ไม่เป็นไร แต่ที่ได้มีในการอนุญาตจริง ๆ ก็คือ บทอาฏาติยปริตร ที่พระองค์ทรงอนุญาตไว้,01:24:25,01:26:38
มักฝันเห็นหมู่ดวงดาวหรือนอกกาแล็กซี ฝันบ่อยตั้งแต่เด็กจนถึงปัจจุบันยังฝันอยู่ อันนี้เรียกว่ามีกรรมหรือเปล่าคะ,อันนี้ไม่ได้เรียกว่ามีกรรม อันนี้เป็นการย้อนกลับไปสู่วิถีห้วงจักรวาลของจิตที่เคยดำรงอยู่และเป็นอยู่อย่างนั้น จิตจึงหน่วงเหนี่ยวเอาห้วงจักรวาลมาเป็นอารามานะ ฉายทางความฝันให้จิตได้ทราบ เพราะจิตอยู่กับห้วงจักวาลมาโดยปกติของเขา ให้เข้าใจอย่างนั้น,01:26:46,01:27:22
มีครูคนหนึ่งเขาเป็นครูที่สอนดีมากแต่เขาคลั่งไคล้ในการสวดชินบัญชรและเขาบอกเขาเชื่อมโยงกับบทสวดได้ เขาสวดแล้วสามารถมีสติอยากได้อะไรก็จะได้ เขาบอกเด็กให้สวดบทนี้มันสุดยอดมาก มหัศจรรย์ คนส่วนใหญ่สำเร็จเพราะบทสวดนี้ แล้วเขาก็มักจะพูดทุกครั้งที่สอน เขาบอกว่าเขาบรรลุแล้ว ควรคิดยังไงกับกรณีนี้คะ,ต้องบอกว่า บทสวดชินบัญชรจะดี จะสุดยอด จะยอดเยี่ยม จะเกิดอัศจรรย์ จะมีปาฏิหาริย์ จะส่งผลอะไรก็ตามในทางที่ดี แต่ขอให้เข้าใจว่านั่นคือความดีนอกพุทธศาสนา ถ้าเราเป็นชาวพุทธควรแสวงหาความดีในพระพุทธศาสนา และดีไปตามหลักการของพระพุทธ พระธรรม พระสงฆ์ดีที่สุด บทชินบัญชร ไม่ใช่หลักธรรมคำสอนในพระพุทธศาสนาและไม่ใช่บทสวดทางด้านพระพุทธศาสนา ถ้าดีก็คือดีนอกพระพุทธศาสนา ถ้าบอกว่าบรรลุเนี่ย ยิ่งจำเป็นอย่างมากที่คนบรรลุแล้วควรจะรู้จัก ยึดถือหลักคำสอนของพระพุทธองค์ให้มากที่สุด ไม่ใช่บรรลุแล้วก็ไปถือเอาคำสอนอย่างอื่นมาเป็นสาระสำคัญ ถึงแม้ว่าบทนั้นจะสุดยอด ให้ผลสำเร็จใด ๆ ก็ตามก็เป็นความสำเร็จนอกพระพุทธศาสนา ไม่ใช่ในพระพุทธศาสนา ก็พิจารณากันเอาเองในข้อนี้นะ นี่คือพระอาจารย์ยึดเอาตามหลักการทางศาสนา อันนี้ว่ากันตามหลักการเลย ไม่สิ่งที่อยู่นอกหลักการ ไม่เอาสิ่งที่อยู่นอกหลักการมาเป็นสาระสำคัญ,01:27:27,01:28:59
คุณแม่อยากทำบุญกฐินแต่ยังไม่พร้อม ตอนนี้คือคุณแม่และพี่สาวเตรียมการจัดงานกฐินร่วมงานบวชด้วย เคยบอกตามที่พระอาจารย์เคยแนะนำกับพี่สาวแล้ว ก็ตอบว่าทุกวัดหาการจัดงานกฐินบริสุทธิ์ไม่มีแล้ว ซึ่งเจตนาที่จัดงานลูกมีความกังวลที่จะเหนี่ยวนำให้คุณแม่ยิ่งยึดติดจากบุญที่ทำ จะมีวิธีพูดคุยในการจัดงานอย่างสัมมาทิฐิอย่างไร,เรื่องนี้พระอาจารย์ก็บอกเลยว่า เป็นสิ่งที่ยากมาก ๆ เลยในสังคมไทยเราที่ผูกติดกับรูปแบบการจัดงานกฐิน ถ้าจะพูดว่าเป็นความงมงายนี่จะหนักไปหน่อยกับคนผู้มีศรัทธาและความเชื่อมั่น คือกฐินเนี่ย มันไม่ใช่ว่าไม่มีมาในหลักคำสอน และไม่ใช่ว่าไม่มีแบบวิธีการในพุทธพจน์น่ะ มีอยู่ในพระวินัย อธิบายหลักการ วิธีการทำกฐินไว้อย่างถูกต้อง แต่สิ่งที่ทำกันอยู่ในเวลานี้ขัดแย้งกับหลักพุทธพจน์โดยตรง อันส่วนที่ถูกก็มี แต่อันส่วนที่ปนเปื้อนเข้าไป เราก็ไปยอมรับให้มี ทำไมเราต้องยอมรับในความปนเปื้อนเข้าไป อีกกรณีหนึ่งคือวัด วัดใดก็ตามที่รับกฐิน ซึ่งวัดมีหน้าที่บอก สอนหลักคำสอนกับชาวบ้านอยู่แล้ว ทำไมไม่บอกสอนหลักคำสอนนั้นให้ถูกต้องกับชาวบ้าน สิ่งเหล่านี้มันเป็นหน้าที่ของพระโดยตรง ถ้าพระไม่ทำหน้าที่ของตน ท่านทำหน้าที่อะไรกันอยู่มันคือคำถาม พระอาจารย์ก็ไม่อยากจะพูดในกรณีอย่างนี้ ซึ่งญาติจารุนีย์ก็ถามมาบอกว่าจะมีวิธีพูดอย่างไร พระอาจารย์ก็บอกพูดยากมากเลยกับเรื่องความเชื่อเนี่ย พูดยากจริง ๆ บอกตรง ๆ ว่าในยุคที่ยายของพระอาจารย์ทำกฐินเนี่ย พระอาจารย์ต้องฝ่าเข้าไปกลางวงกฐิน เรียกว่าวงแตกเลยก็ว่าได้นะ พระนี่กำลังขึ้นสวดมนต์โดยพระเถระเนี่ยใส่อาราธนาบทสวดมนต์ พระอาจารย์ก็แทรกเข้าไปเลน หยุดไม่ต้องสวด ถึงขั้นนั้นเลยนะ แล้วก็เกิดวงแตกขึ้นในช่วงนั้นด้วย ต่างคนก็ต่างมองหน้ากัน สุดท้ายก็ไม่มีการสวด ก็นำมาซึ่งความงงงวยกับคนในงานเหมือนกัน จนเกิดการโต้แย้งแล้วก็ท้วงติงพระอาจารย์อย่างรุนแรง พระอาจารย์ก็ได้อาศัยจังหวะนั้นอธิบายให้คนได้ทราบว่าหลักคำสอนของพระสัมมาสัมพุทธเจ้าสอนให้เราปฏิบัติในรูปแบบของงานกฐินนั้นอย่างไร เราไม่ควรเอาความเชื่อมาใช้ให้มากกว่าความจริงที่เป็นตัวหลักคำสอน ไม่งั้นศาสนาจะอยู่ในรูปของความเชื่อ และตกอยู่ในความงมงายอย่างนี้ไปตลอด ถามว่าศาสนาที่เกิดการกระทำ การทำบุญที่ไม่บริสุทธิ์อย่างนี้ มันเกิดจากอะไร ใครเป็นผู้รับผิดชอบผลจากสิ่งนี้ นี่คือสิ่งที่น่าคิดเหมือนกัน และยากมากที่จะพูดว่า ควรจะพูดอย่างไรให้เป็นสัมมาทิฐิจริง ๆ แม้แต่ญาติและยายพระอาจารย์เอง ก็ต้องใช้บทบู้ ไปหักทันทีในขณะนั้น ก็ทำให้เกิดแรงกระเพื่อมดังไปถึงจังหวัด จนกระทั่งอำเภอ ตำบล จังหวัดกล่าวโจมตีมา ก็ยอมรับ มันสอนให้เห็นว่า พระเรานี่ขาดความรู้ความเข้าใจมาก ๆ เลยหาจุดที่ถูกต้องไม่ได้ แล้วเราจะกลับมาสู่จุดที่ถูกต้องกันอย่างไร ควรจะศึกษาคำสอนของพระพุทธเจ้าแล้วนำมาสู่การประพฤติปฏิบัติที่ถูกต้อง นี่คือสิ่งที่ดีที่สุด แล้วถ้าเราจะเปลี่ยนแปลงได้จริง ๆ คือเราต้องร่วมใจกัน พูดในสิ่งที่ถูกต้อง ทำในสิ่งที่ถูกต้องให้มากขึ้น ไม่ต้องกลัวกับค่านิยมในทางผิด ๆ แล้วไม่ควรจะรักษาหรือยอมรับสิ่งที่ผิดพลาด แม้จะเป็นความผิดจากบิดามารดาเราก็ไม่ควรยอมรับความผิดจากการกระทำของท่าน เพราะมารดา บิดาก็ไม่สามารถรับรองโทษในอบายภูมิให้กับเรา มีอยู่คราวครั้งหนึ่งที่พระองค์ได้ตรัสกับอุบาสก อุบาสิกาท่านหนึ่งที่ทำความผิด เพราะเหตุแห่งมารดาบิดา ถามว่าพญายมเนี่ย จะปลดปล่อยท่าน เพราะท่านได้ทำบาปนั้น ทำความผิดนั้น เพราะเหตุแห่งมารดาบิดาหรือไม่ พญายมบอกว่าไม่ปล่อย ยังไงก็ไม่ปล่อย คือใครทำกรรมใดไว้ก็ได้รับผลกรรมนั้น จะอ้างบอกว่าทำเพราะเหตุมารดาบิดาก็ไม่ได้ เพราะใครทำกรรมใดก็ได้รับผลกรรมอันนั้น นี่คือความจริง นี่คือสัจจะ คือสิ่งที่เราต้องเข้าใจ พระอาจารย์ก็อยากจะบอกคุณแม่นะ คุณแม่ของโยมจารุณีนะ ฟังลูกบ้าง ลูกเขาได้ศึกษาธรรมะ ศึกษาธรรมคำสอน ถ้าเราต้องการบุญจริง ๆ ก็ควรทำสิ่งที่เป็นบุญจริง ๆ ให้มันถูกบุญ อันที่ไม่ใช่บุญก็แยกแยะออกไป อย่าพยายามไปยอมรับสิ่งที่ไม่ใช่บุญเข้าไปสู่ความเป็นบุญที่เราเชื่อศรัทธาเนี่ย อย่าให้ความเชื่อศรัทธาเป็นความเชื่อศรัทธาแบบของงมงายนะคุณแม่นะ คือไม่รู้จะฟังพระอาจารย์หรือเปล่า แต่พระอาจารย์ก็ขอพูดผ่านไปตรงนี้แหละนะ คุณแม่ฟังลูกบ้าง ลูกเขาศึกษาธรรมะ โทษเกิดขึ้นนี่มันอันตรายมากนะ,01:29:02,01:35:15
คำว่าโลกสมบูรณ์มีความหมายว่าอย่างไร,คือ โลกที่ถูกบัญญัติด้วยภาวะของสิ่งที่ไม่ใช่ความจริง เช่น มนุษย์ มนุษย์นี่ไม่ใช่ความจริง เพราะมนุษย์ไม่เคยมีอยู่จริง แต่มนุษย์ที่มีอยู่ในเวลานี้มีอยู่เพราะการประกอบรวมกันแล้วบอกว่านี่คือมนุษย์ และเพราะมีการประกอบรวมตัวกันในรูปร่างแบบนี้ และมีบัญญัติว่ามนุษย์ มนุษย์จึงยึดถือความเป็นมนุษย์ว่าเป็นจริง เมื่อใดก็ตามที่มนุษย์ยืดถือความเป็นมนุษย์ว่าเป็นอยู่จริง มนุษย์จะไม่มีทางเข้าใจคำว่าสมมุติได้เลย แท้จริงเราอยู่ในโลกของความสมมุติไม่ใช่มีอยู่จริง หญิงชายก็เป็นเพียงแค่ภาวการณ์ของสมมุติไม่มีอยู่จริง ชีวิตมนุษย์มันเป็นเพียงแค่การบัญญัติขึ้นว่า นี่คือมนุษย์เท่านั้น เป็นองค์ประกอบการขับเคลื่อนและความเป็นไปของสิ่งมีชีวิตที่มีกิเลส กรรมวิบาก อวิชชา ตัณหา อุปทานกรรมอยู่ในนี้ แล้วผลักดันชีวิตให้คน ๆ นั้นไปรับสิ่งที่ดีบ้าง ไม่ดีบ้าง สุขบ้าง ทุกข์บ้าง นี่แหละคือภาวะสมมุติของโลกมันไม่ได้มีอยู่จริง สุดท้ายก็ต้องหายไปจากโลกนี้กันทุกคน เพราะมันไม่มีอยู่จริง มันจึงต้องหายไป,01:35:17,01:36:36
ผมเคยเป็นคนเกเรแต่ตอนนี้ผมกลับตัวกลับใจแล้วครับ แต่ยังมีคนตามมากวนใจและทำร้ายจิตใจให้ทุกข์ใจ ทำอย่างไรดีครับ,มีอยู่ครั้งหนึ่งที่องคุลีมาลไปกราบทูลพระองค์ว่า สาธุพระเจ้าข้า ข้าพระองค์ก็กลับตัวกลับใจเป็นคนดีแล้ว มาเป็นสัมมานะ วางศาสตราวุธแล้ว ไม่แสดงออกถึงความดุร้าย มีสายตาที่มองด้วยสายตาอันเป็นที่รักกับผู้คนทั้งหลายทั้งปวง แต่ทำไมข้าพระองค์ได้รับการปฏิบัติจากผู้คนในทางที่ไม่ดีอยู่ มีคนขว้างดินใส่ ขว้างท่อนไม้ใส่ มีการกล่าวก่นด่า ไปที่ไหนเขาก็ไม่ชอบใจ ข้าพระองค์จะทำอย่างไรดีพระเจ้าค่ะ พระองค์ก็เลยบอกว่าองคุลีมาลที่เธอได้รับในเวลานี้ มันเป็นการได้รับผลที่น้อยมากกับการที่เธอได้ฆ่าคนไว้ ฉะนั้นเธอจงเป็นผู้มีความอดทนเถอะฉะนั้นพระอาจารย์ก็อยากให้ใช้ความอดทน พอใช้ความอดทนไปซักพัก กรรมนั้นก็จะเบาบางไปแล้วก็หมดสิ้นไป ให้เข้าใจอย่างนี้,01:36:39,01:37:42
หนูขอเทคนิคแก้อาการขี้น้อยใจ ไม่เป็นที่รักแบบคนที่ฝึกสติยังไม่แข็งแรงได้ไหมคะ เพราะกว่าจะรู้ตัวก็เลยไปถึงโกรธแล้วค่ะ,อาการขี้น้อยใจบอกตรง ๆ เลยว่าไม่ได้แก้ไขง่าย ๆ ฉะนั้นวิธีที่พระอาจารย์แนะนำก็คือเข้าไปทักขี้น้อยใจว่าอาการน้อยใจกำลังเกิดขึ้นกับเรา เรากำลังมีอาการน้อยใจ อาการน้อยใจกำลังปรุงแต่งจิตเรา จิตเรากำลังถูกอาการน้อยใจปรุงแต่งอยู่ สลับกับการระลึกถึงพระรัตนตรัย ให้ทักอาการขี้น้อยใจเนี่ยสลับกับการระลึกถึงพระรัตนตรัยไว้ ทำอย่างเงี้ยควบคู่กันสลับกัน เช่น อาการขี้น้อยใจหายไปแล้วจากการที่เราเข้าไปทักอาการนั้น ก็ระลึกถึงพระรัตนตรัยเจตนาในการระลึกถึงพระรัตนตรัยอ่อนลง  รับการกระทบกับอารมณ์และขี้น้อยใจเกิดขึ้น ก็ทักอารมณ์น้อยใจว่า อาการน้อยใจกำลังเกิดขึ้นกับเรา เรากำลังมีอาการน้อยใจ อาการน้อยใจกำลังปรุงแต่งจิตเรา จิตเรากำลังถูกอาการน้อยใจปรุงแต่ง ให้ทักอยู่อย่างเงี้ย อาการน้อยใจจะถูกรู้ เมื่ออาการน้อยใจถูกรู้ มันจะถูกแก้ไข ให้เข้าใจอย่างนี้ อันนี้น่าจะใช้การได้ดีสำหรับคนที่สติยังไม่แข็งแรงนะ คงจะไม่ยากเกินไปกับการทักอาการของความน้อยใจ,01:38:32,01:39:52
ในช่วงวันเข้าพรรษา ตอนไปปฏิบัติธรรมที่วัดอมารวดี ได้นั่งสมาธิโดยปฏิบัติตาม เอกสาร “ธรรมชาติของจิตธรรมชาติของกาย” ของพระอาจารย์ หมั่นทำจนครั้งนี้ จิตเกิดความเข้าใจในสมาธิว่าขันธ์ 5 นี้ เป็นก้อนทุกข์ ในการเป็นไปในวัดต่างๆ ขอโอกาสให้พระอาจารย์แนะนำว่า ขั้นตอนต่อไปจะต้องปฏิบัติอย่างไรต่อไปเจ้าค่ะ,อนุโมทนาที่ได้ความเข้าใจเรื่องของขันธ์ 5 เป็นก้อนทุกข์ ถือว่าเป็นสิ่งที่ดีแล้วก็เป็นการจับจำนวนการปฏิบัติที่นำไปสู่การแก้ไขกับปัญหาแห่งความทุกข์ทางใจ หรือความทุกข์ในวัฏะได้ ก็ให้กำหนดรู้ว่าทุกข์นั้นเป็นทุกข์อย่างนี้ต่อไปว่า นี้คือทุกข์ ขันธ์ 5 นี่คือก้อนทุกข์ ภาวะของความทุกข์ ภาวะของความทุกข์กำลังเป็นอยู่ ภาวะของความทุกข์กำลังดำเนินไปอยู่ ภาวะของความทุกข์กำลังตั้งอยู่ นี่คือความทุกข์ สิ่งที่พูดคือทุกข์ นี่คือก้อนทุกข์พูด นี่ก้อนทุกข์ทำ เดิน ยืน นั่ง นอน คือกำหนดไปอย่างนี้ ทักไปอย่างนี้ เขาเรียกว่ากำหนดรู้ ทักนี่แหละคือการกำหนดรู้ จะเกิดความรู้ขึ้นมาอีกหลังจากทำอย่างนี้ เกิดความรู้จริง ๆ ไม่ใช่ว่าแนะนำไปอย่างนั้น นี่แหละคือข้อปฏิบัติ ไม่มีข้อปฏิบัติอะไรที่พิสดารไปกว่านี้ นี่คือตัวข้อปฏิบัติที่เราต้องทำต่อไป,01:39:56,01:40:41
พระที่ปลัดชิดแล้วสึกออกมาเป็นฆราวาสแล้วศีล 5 เมื่อตายไปแล้วจะได้ขึ้นสวรรค์ไหมครับ,ได้ถ้ามีศีล 5 นะ ได้ขึ้นสวรรค์มีพระรัตนตรัยก็ดีขึ้นสวรรค์คือปาราชิก ท่านทำผิดวินัยจริงแต่ท่านไม่ได้เป็นคนร้าย ท่านยังสามารถบำเพ็ญกุศลและคุณงามความดีสะสมกุศลธรรมได้เหมือนกันและสามารถบรรลุธรรมถึงขั้นอนาคามีได้ด้วย พระที่ปาราชิกแล้วนี่นะ ท่านสามารถประพฤติธรรม ยังสามารถเข้าถึงอนาคาแล้วตั้งอยู่ในความเป็นสามเณรก็ยังได้ ที่กล่าวไว้ในพระไตรปิฎกได้เปิดโอกาสให้ได้ขนาดนั้น คือแก้ตัวได้ ปาราชิกก็คือไม่สามารถเป็นภิกษุได้เท่านั้นเอง ให้เข้าใจอย่างนั้น,01:41:45,01:42:38
เป็นมารโคตรดีเลยครับท่านที่ฟังมา,อย่าพึ่งยินดีในมาร แม้มารเปลี่ยนความปรารถนาแล้ว แสดงว่ามากก็ไม่ได้ดีจริง อย่าพึ่งว่าดี ระวังใจไว้หน่อย เพราะถ้าเราตั้งจิตยินดีแล้วคิดว่ามันเป็นสิ่งที่ดี มันจะโน้มเอียงไปที่สิ่งนั้นอีกสักหน่อยก็เป็นมาร แล้วได้ไปเจอกับพระพุทธเจ้าและไปต่อสู้กับพระพุทธเจ้า พอได้ต่อสู้กับพระพุทธเจ้าก็เป็นเรืองอีก มารตัวนั้นแหละที่ขัดขวางพระพุทธเจ้า พอจะไปเป็นพระพุทธเจ้าจะเจอขัดขวางทุกรูปแบบเลยทีนี้ อะไรก็ถูกขัดขวางไปหมดในชีวิต ถ้าเปลี่ยนแล้ว ,01:42:45,01:43:25
เราสามารถที่จะกำหนดขันธ์ 5 รวมเป็นก้อนเดียว ว่าคือก้อนทุกข์เลย หรือว่าควรแยกพิจารณาทีละขันธ์,รวมเลย คือก้อนทุกข์ก้อนเดียวทั้งหมด ไม่ต้องแยก ตอนนี้นะ ไม่ต้องแยก กำหนดรู้ว่าเป็นก้อนทุกข์ก้อนเดียวก่อนค่อย ๆ ไปทีละสเต็ป กำหนดว่าเป็นก้อนทุกอย่างเดียวก่อนอย่าเพิ่งแยก,01:43:55,01:43:56
มีเรื่องที่ทำให้สับสนกระวนกระวายใจค่ะ หนูลองสวดมนต์ นั่งสมาธิ ออกกำลังกายแล้วก็ยังวุ่นวายใจอยู่ หนูขอวิธีดับความรู้สึกหน่อยค่ะ,สิ่งที่จะหมดความรู้สึกและไม่มีความรู้สึกเลยก็คือสิ่งที่ตายแล้ว ฉะนั้นอย่าเพิ่งดับนะ ให้มีความรู้สึกไว้ดีแล้ว วิธีการที่จะแก้ไขความกระวนกระวายคือให้เข้าไปทักอาการแห่งความกระวนกระวายภายในใจของเรานั่นแหละ ว่าความกระวนกระวายกำลังเกิดขึ้นกับจิต จิตกำลังมีความกระวนกระวาย ความกระวนกระวายกำลังปรุงแต่งจิต จิตกำลังถูกความกระวนกระวายปรุงแต่งอยู่ ให้เข้าไปทักอาการความกระวนกระวายทักไปเรื่อย ๆ แล้วก็สลับกับการระลึกถึงพระรัตนตรัย สลับไปสลับมา หมดพระรัตนตรัยที่ว่า พุทธโธเมนาโถ ธรรมโมเมนาโถ สังโฆเมนาโถ ระลึกไปเรื่อย ๆ สลับกับการทักอาการที่เกิดขึ้นกับจิตจะได้รับการแก้ไข,01:43:57,01:44:54
สามารถให้ทานแก่สัตว์และอุทิศบุญให้กับบรรพบุรุษผู้ล่วงลับไปแล้ว เจ้ากรรมนายเวร หรือคนที่ผมคิดไม่ดีได้ไหมครับ เพราะแถวมหาลัยผมไม่มีวัดเลย แถมอยู่ไกลมากด้วย,ได้ แต่ให้ทานกับสัตว์และอุทิศบุญให้กับบรรพบุรุษผู้ล่วงลับไปแล้วได้ ให้คนก็ได้ ไม่ใช่เฉพาะแค่สัตว์ ให้ใครก็ได้ ให้คนก็ได้ ก็ได้บุญมากกว่าสัตว์ แต่ให้สัตว์ก็ได้ก็ไม่ผิด ก็อุทิศบุญได้เหมือนกัน,01:44:58,01:45:38
การสวดพระอาฏานาฏิยปริตรทุกวัน เป็นอะไรไหมคะ (หากไม่ได้ถูกก่อกวน),สวดได้ทุกวันเลย ไม่เป็นอะไร ถือว่าเป็นปริตร เป็นเครื่องป้องกันเรา,01:45:39,01:45:52
อสุรินทร์พระราหูศาสนาพุทธคืออะไรเจ้าคะ,เทพตนหนึ่ง ชื่อว่า อสุรินทร์พระราหูนับถือพระรัตนตรัยมีอัตภาพอันใหญ่ คือตัวเขาใหญ่มาก ใหญ่กว่าบรรดาบุคคลที่มีอัตรภาพ ที่พระองค์กล่าวไว้ว่า อสุรินทร์พระราหูเนี่ยเขาทำบุญเพื่อปรารถนาความมีอัตภาพที่ใหญ่ ก็เลยไปเกิดเป็นอสุรินทรา,01:46:13,01:46:48
ตอนที่เรามีความเจ็บป่วยทางกาย เราก็ทักว่าความเจ็บปวดนี่คือทุกขสัจจะ ทักต่อว่าเหตุของทุกข์คือการมีอยู่ของร่างกายนี้ มีรูปขันธ์นี้ เพราะฉะนั้นถ้าไม่อยากเจ็บปวดก็ไม่ต้องเกิดอีก เพราะความเกิดนั้นเป็นทุกข์ คิดแบบนี้ซ้ำ ๆ ย้ำๆในขณะเดียวกันก็หายาทานด้วยค่ะ และเวลาปวดมาก ๆ บางครั้งก็ท่อง พุทธโธเมนาโถ ธรรมโมเมนาโถ สังโฆเมนาโถ สลับกันไป ทำอย่างนี้ถูกต้องไหมคะ ในการเจริญมรรค,ถูกต้องมากเลย ดีมากและเป็นการปฏิบัติต่ออริยสัจ 4 แบบประสบการณ์ตรง ถ้าทำได้ให้ทำแบบนี้ต่อไปเรื่อย ๆ แล้วก็อนุโมทนาด้วยที่ได้ทำ,01:46:53,01:47:40
ข้าวสวยที่เหลือจากการตักบาตรในภาชนะ สามารถเอาเข้าสวยมาทานได้ไหมคะ,ได้ ๆ ทานได้เลย ไม่เป็นไรทานได้เลย เพราะเราทำบุญเรียบร้อยแล้ว ตกเหลือจากนั้นก็คือตกเป็นของเรา,01:47:51,01:48:06
การแผ่เมตตาการอุทิศบุญต่างกันอย่างไรและถ้าแผ่เมตตาแล้วจำเป็นต้องอุทิศบุญหรือไม่,การแผ่เมตตามีจุดประสงค์เพื่อสงบระงับเวร ใจของเราที่มีเวรต่อดวงจิตดวงใจแต่ละดวงนั้นน่ะ เราต้องแผ่เมตตาเพื่อสงบระงับเวร ไม่ให้ใจของเราไปก่อเวรกับใคร ๆ ส่วนอุทิศบุญ คือการส่งผลบุญของเราไปถึงแก่ดวงจิตดวงใจผู้หวังรอรับผลบุญจากเรา โดยเฉพาะกลุ่มญาติ อะไรคือความต่าง และก็แผ่เมตตาด้วยและอุทิศบุญด้วยยิ่งเป็นสิ่งที่ดีและเป็นสิ่งที่ควรทำ อนุโมทนาด้วย,01:48:19,01:48:52
เคยฟังคลิปเก่า ๆ ที่อาจารย์เคยบอกว่า ทุกข์จนตัวจะแตก อันนี้เป็นปรากฏการณ์ตอนที่พระอาจารย์กำลังทำกิจของอริยสัจใช่ไหมคะ เพราะตอนที่หนูกำลังทำกิจของอริยสัจ มันทุกข์จนตัวจะแตกจริง ๆ ค่ะ ต้องใช้ความอดทนมาก ๆ เวลาเกิดสภาวะใดขึ้นมาในขันธ์ แต่มันจะค่อย ๆ คลายลง เบาลง อยากถามว่า ทุกข์ตัวจะแตกของพระอาจารย์คือระหว่างทำกิจในอริยสัจใช่ไหมคะ,ใช่ ถูกต้อง ขณะทำจิตอริยสัจนั่นแหละ มันกำหนดรู้จนทำอะไรต่อไม่ได้ นอกจากรู้ว่ามันคือทุกข์ รู้อย่างนั้นแหละกำหนดรู้มันอยู่นั่นแหละ จนเกิดภาวะจนทุกข์ตัวจะแตก เกิดเป็นอย่างนั้นจริง ๆ,01:49:28,01:50:04
ยายหนูบอกว่าคนที่บวชชีห้ามบวชเกิน 2 ครั้ง จริงไหมคะ,ไม่จริง บวชได้มากกว่า 2 ครั้ง 3 ครั้ง 4 ครั้ง 5 ครั้งก็ได้,01:50:05,01:50:16
คำว่า วาสนา คืออะไร,วาสนา คือถ้าจะเอาตามศัพท์ คือว่าคือการอยู่ด้วยความคุ้นเคยกัน อยู่ร่วมกัน เคยอยู่ที่ไหน ๆ การคบหากันก็ได้การคบหากันที่พระองค์บอกว่า บุคคลมีวาสนาไม่ดีมาแต่ก่อนหากได้พบกับบัณฑิต คบกับปราชญ์ท่านผู้รู้ หรือบุคคลประพฤติดี อาจจะเลื่อนวาสนา การคบหากันกับบุคคลผู้เป็นปราชญ์ เป็นบัณฑิต สามารถเปลี่ยนวาสนาให้ดีขึ้นมาได้ เพราะฉะนั้น วาสนาคือการอยู่ประจำแบบนั้น การคบหา การเกี่ยวข้อง การผูกพันก็ได้ อันนี้ชื่อว่าวาสนาสามารถเลื่อนวาสนาให้ดีขึ้นไปเรื่อย ๆ ได้ จากการคบหาคนและการอยู่ ความเป็นอยู่อย่างนั้น,01:50:22,01:51:15
เวลาเราทำบุญแล้ว เราอุทิศบุญแล้ว ทุกคนที่เราได้นึกถึงหรือเอ่ยถึงนั้น จะได้บุญเท่า ๆ กันเลยไหมคะ หรือถ้าเอ่ยถึงแค่ 1 คนจะได้บุญเยอะที่สุด หรือเราควรปฏิบัติอย่างไรให้ดีที่สุดคะ,ได้เท่ากัน ปรากฏขึ้นเท่ากัน ไม่ต้องกลัว,01:51:17,01:51:36
เดิมทีทางบ้านไหว้สารทจีน ตามที่บรรพบุรุษทำ ๆ กันมา หลังจากที่เริ่มมาศึกษาพระรัตนตรัยแล้วโยมไม่ได้ตั้งโต๊ะไหว้เหมือนเดิม แต่ไปทำบุญที่วัดแล้วอุทิศให้บรรพบุรุษ แบบนี้ถูกต้องไหมคะ,ถูกต้อง อนุโมทนามากที่เข้าใจและปฏิบัติตาม อย่างถูกต้องอย่างนี้ อยากให้ชาวพุทธเรา ได้เข้ามาศึกษา เรียนรู้พระรัตนตรัย และทำให้ถูกต้องแบบนี้ ดีมาก ๆ,01:51:38,01:52:05
ที่นาโสกฮังมีเครื่องบดกาแฟหรือเปล่าเจ้าคะ,อันนี้ ตอบมี มีอยู่ มีอยู่หมายถึงว่ายังไงดี,01:52:10,01:52:35
มีเพื่อนท่านหนึ่ง เคยบนบานบางสิ่งกับเจ้าแม่กวนอิมแล้วได้รับสิ่งที่บนไว้ เธอจึงกำหนดกินมังสวิรัติในบางวันของสัปดาห์ แต่หากมีงานที่พบเจอกินข้าวกับเพื่อนที่ไม่ใช่มังสวิรัติ เธอก็วิรัติมังสวรัติ หรือแลกวัน หรือบางทีก็กินมังสวิรัติตามวันเดิมที่ตั้งใจ แต่กินก่อนเที่ยง พอหลังเที่ยงจึงกินมังสวิรัติตามปกติ มีศิษย์ของพระอาจารย์บอกให้ตั้งสัจจะตามสัมมาทิฏฐิเสียใหม่ แต่เธอไปถามอาจารย์ท่านหนึ่งมาว่าจะทำอย่างไรดี อาจารย์นั้นบอกว่าให้ทำอย่างเดิม เพราะได้รับสิ่งที่ขอมาแล้ว ก็ระลึกถึงเทวาตานุสติและรักษาสัจจะที่ให้ไว้กับเจ้าแม่กวนอิม กราบพระอาจารย์ให้ความเห็นและชี้แนะในเรื่องนี้ด้วยค่ะ,เราก็ต้องมาเลือกว่า หลักการที่เราจะปฏิบัติเนี่ย เราจะเอาดีไปตามแม่กวนอิมหรือจะเอาดีไปตามหลักคำสอนของพระสัมมาสัมพุทธเจ้า พระสารีบุตรเองก็เคยมีอาจารย์สัญชัยปริพาชก พอเจอหลักคำสอนที่ดีคือพระสัมมาสัมพุทธเจ้า พระสารีบุตรก็กล่าวลาอาจารย์นั้น จริง ๆ เราสามารถกล่าวลาอาจารย์เดิมได้ สามารถกล่าวลาสิ่งที่เราเคยถือปฏิบัติ แม้สิ่งนั้นจะเคยอำนวยผลให้เราในทางที่ดีก็ตาม แต่เราก็สามารถกล่าวลาได้ แล้วพระอาจารย์ก็เชื่อว่าแม่กวนอิมคงไม่ตามมาส่งผลให้ร้ายอะไรกับเรา สัจจะมีอยู่ 2 สัจจะ สัจจะแรกก็คือสัจจะตามสมมุติสัจจะ สัจจะที่ 2 ก็คือ ปรมัตถ์สัจจะ สัจจะที่เป็นสมมุติสัจจะเนี่ย คือสัจจะที่สามารถเปลี่ยนแปลงได้ เช่น ถ้าเราตั้งสัจจะอย่างใดอย่างหนึ่งแล้ว แล้วเราก็ทำตามสัจจะนั้น แต่อาจมีเห็นบางประการที่ทำให้สัจจะนั้นไม่ได้มีอันเป็นไป หรือเรามีวิธีการใหม่ที่ดีกว่าการตั้งสัจจะอันเดิมเนี่ย เราก็เลือกในการที่จะวางสัจจะอันนี้นลง อันนั้นเป็นสมมุติสัจจะ ไม่ใช่ปรมัตถ์สัจจะ ปรมัตถ์สัจจะ คือสัจจะแห่งความจริง สัจจะที่ว่าด้วยเรื่องของทุกขสัจจะ สมุทัยสัจจะ นิโรธสัจจะ มัคคสัจจะ เป็นสัจจะที่เราควรถือตาม ปฏิบัติตาม เป็นหลักตามพระศาสนา คำสอนของพระสัมมาสัมพุทธเจ้า และสัจจะไม่ได้กำหนดมังสวิรัติ หรือไม่มังสวิรัติ สบายใจได้ เมื่อเราเรียนรู้ถึงสัจจะทั้งสองแล้วเนี่ย เราสามารถเลือกที่จะดำเนินตามหลักสัจจะที่เป็นปรมัตถ์สัจจะจริง ๆ หรือถ้าเรายังคิดว่าสมมติสัจจะถือตามหลักคำสอนหรือทางแม่กวนอิมอยู่ว่าเป็นสิ่งที่ดี ก็ไม่เป็นไร ก็ถือตามแม่กวนอิมทำตามสัจจะนั้น แต่ถ้าเราลาแม่กวนอิมมาถือตามสัจจะในทางพุทธศาสนา ก็ถือว่าเป็นการเปลี่ยนนะทีนี้ เปลี่ยนสัจจะหรือเปลี่ยนเส้นทาง เปลี่ยนแปลงการดำเนินการ ก็ไม่ต้องกังวลก็ถือตามพระพุทธเจ้า พระธรรม พระสงฆ์นี่แหละนะ เข้าใจความเป็นจริงแล้วหลุดพ้น ก็ไม่มีปัญหาอะไร ให้เข้าใจอย่างนี้,01:52:36,01:55:57
การสวดพระปริตร ช่วยเรื่องการทำมาค้าขายมีไหมครับ,ก็คือ บทรัตนปริต ก็เรียกว่าการดำรงชีพที่ฝืดเคือง การสวดบทรัตนปริตนี้ก็จะช่วยบรรเทาการฝืดเคืองในการดำรงชีพได้,01:55:58,01:56:17
ในข้อมุสาเราไปงานบ้านเขา แล้วเขาทำอาหารเลี้ยงเราแล้ว เขาถามเราว่าอร่อยไหม ด้วยความเกรงใจเขากลัวว่าเขาจะเสียใจ ก็บอกว่าอร่อย แต่จริงแล้วเราไม่ค่อยชอบรสชาตินั้น แต่ก็ทานได้ อันนี้ผิดหรือไม่คะ,ผิด คือเราสามารถหลีกเลี่ยงหรือใช้คำพูดอื่น เราสามารถบอกว่ารสชาติใช้ได้ อาจจะไม่บอกว่าอร่อยก็ได้ แต่ว่ารสชาติใช้ได้ รสชาติก็พอทานได้ การรักษาน้ำใจคนบางอย่างบางทีมันก็ไม่ดี เพราะการเกรงอกเกรงใจที่ผิด ๆ ทำให้เราไม่สามารถพูดในสิ่งที่เราต้องการจะพูดเนี่ยจึงกลายไปอยู่ในข้อของมุสาไป ก็เป็นสิ่งที่ไม่ดีแต่เป็นสิ่งที่ไม่ดี แต่เป็นสิ่งที่ไม่ดียังไงก็ตาม ถ้าการมุสานั้นทำให้เขารู้สึกดี เป็นการรักษาน้ำจิตน้ำใจกัน มันดีในส่วนนั้นน่ะ แต่มันดีในส่วนข้อผิดพลาดก็คือ โทษก็คือเราจะได้รับคำกล่าวที่ไม่ตรงกับข้อเท็จจริงจากสิ่งที่เราทำหรือถามจากคนอื่น เขาจะได้รับคำตอบที่ไม่ตรงกับความเป็นจริงกับการที่เราต้องการจะได้รับ เราก็ได้รับแบบนั้นจากการที่เราพูดกับคนอื่นอย่างนั้น แต่ก็เป็นส่วนดีคือคำพูดนั้นเป็นคำพูดที่รักษาน้ำใจเรา ก็อาจจะดีในส่วนนี้ก็ได้แต่ก็ไม่ดีในอีกส่วนหนึ่ง ก็ต้องเข้าใจอย่างนี้ เพราะผลของการให้วิบากของกรรมนั้นมันจะมีทั้งดีและไม่ดีปะปนกันอยู่อย่างนี้,01:56:19,01:58:08
ไปวัดและอยู่กับคนหมู่มากและมีอาการเหนื่อยเหมือนจะเป็นลม และโยมนึกถึงรัตนตรัย และโยมก็อุทิศบุญให้ชาวทิพย์ประมาณ 2 หรือ 3 ครั้ง แล้วอาการเหนื่อยจะเป็นลมก็เริ่มดีขึ้นและหายไปในที่สุด แบบนี้แสดงว่าชาวทิพย์รับรู้ใช่ไหมคะ,ใช่ถูกต้อง ชาวทิพย์รับบุญแล้วก็รับรู้รับทราบแล้ว,01:58:10,01:58:36
ขอวิธีการนั่งสมาธิที่ถูกต้อง,แอดมินช่วยส่งวิธีการนั่งสมาธิของพระอาจารย์ไปให้โยมลูกหนูด้วย พระอาจารย์เคยบรรยายไว้ที่ไหนสักแห่งหนึ่ง ส่งไปได้เลย มันมีอยู่,01:58:37,01:58:50
สามารถปฏิบัติศีล 5 ได้แล้ว อยากปฏิบัติศีล 8 ด้วย แต่ว่าด้วยอาชีพที่ต้องนวดและไปต่างประเทศ เพราะว่าวันพระก็จำเป็นต้องนวด อยากเรียนถามว่าอีก 3 ข้อมันจำเป็นไหมคะ แต่จิตใจมีรัตนตรัยอยู่ตลอดค่ะ,เอา 5 ข้อพอแล้ว ไม่ต้องถึง 8,01:58:53,01:59:17
เวลาที่ได้ไปงานทำบุญ ขึ้นบ้านใหม่ งานแต่ง งานศพ งานบวช งานทำบุญวันตาย หรือวันทำบุญปีใหม่ และในเวลาที่พระท่านสวดมนต์ เราสามารถนั่งฟังเฉย ๆ หรือในระหว่างฟังเราสามารถนึกถึงพระรัตนตรัย ท่องธาตุได้พร้อมกันไปด้วย,นั่งฟังไปเฉย ๆ นี่แหละ ไม่ต้องไปสวดมนต์หรือนึกถึงพระไตร ฟังไปจนจบแล้ว จบแล้วก็ระลึกถึงพระรัตนตรัยและท่องธาตุของเรา,01:59:18,01:59:50
จิตรับอารมณ์มามากจนรู้สึกเหนื่อยล้าเกินไป พระอาจารย์พอจะมีวิธีให้จิตคลายอารมณ์เฉพาะบางขณะไหนครับ,เหนื่อยล้า เพราะรับอารมณ์ วิธีการอารมณ์ ก็คือไม่ต้องทำอะไร อยู่ในภาวะที่ผ่อนคลาย ปล่อยให้ทุกอย่างนิ่งสักพัก ไม่ต้องคิด ไม่ต้องทำอะไรทั้งสิ้น ปล่อยให้ทุกอย่างนิ่ง และรับรู้ความนิ่งอย่างนี้ไปเรื่อย ๆ ไม่ต้องทำวิธีการอื่นมากกว่านี้ ให้ทำอย่างนี้แหละ,01:59:56,02:00:36
คำขอโทษที่ขอโทษกันเป็นปกติ ถือเป็นการขออโหสิกรรมต่อกันไหมคะ,อาการขอโทษไม่ได้ชื่อว่าเป็นการขออโหสิกรรม แต่การขอโทษเป็นการไม่สืบต่อเวรต่อกันและกัน แต่ไม่ได้ทำให้อโหสิกรรมนั้นหมดไป กรรมไม่ได้เป็นอโหสิ กรรมจะเป็นอโหสิได้ก็ต่อเมื่อยอมรับผลกรรมอันนั้นแล้วจึงจะเป็นอโหสิจริง เพราะอโหสิกรรมคือกรรมที่ให้ผลสำเร็จแล้ว,02:00:46,02:01:30
เวลาอยู่คนเดียวทำอย่างไรใจถึงจะสงบ,ปกติเนี่ยใจมันเป็นของไม่สงบอยู่แล้ว ขอให้เข้าใจว่ามันไม่สงบ และเมื่อมันไม่สงบก็ให้เข้าใจตามความเป็นจริงว่าใจเป็นของไม่สงบอยู่แล้วโดยปกติ และเมื่อมันไม่สงบโดยปกติก็ไม่ควรที่จะไปทำให้มันสงบ ทำไมถึงเป็นอย่างนั้นเพราะการไปทำให้มันสงบก็เท่ากับเป็นการบิดเบือนธรรมชาติของใจที่มันไม่สงบ ให้มันผิดจากธรรมชาติของมัน การไปบิดเบือนธรรมชาติของใจให้ผิดจากธรรมชาติของมัน ปัญหามันจะเกิดขึ้น วิธีการของพระอาจารย์ คือเรียนรู้ความเป็นจริงของความไม่สงบของใจนั้นแหละ เหมือนกับดูทะเลเนี่ย ทะเลมันไม่เคยสงบ ถ้ามีคลื่นตลอด ก็ให้เข้าใจว่าอ๋อทะเลเป็นอย่างนี้แหละ เราก็จะสงบจากใจที่มันไม่สงบ ราสามารถทำให้เราสงบได้ แต่ใจจะไม่สงบมันเป็นเรื่องปกติ เพราะใจมีหน้าที่ในการรับอารมณ์ ต้องเข้าใจอย่างนี้ให้ได้ ไม่เข้าใจอย่างนี้จะไม่มีทางเข้าใจเลย ถ้าเราไม่เข้าใจเราก็จะพยายามจะสร้างความสงบให้กับจิตอยู่นั่นแหละ การที่เราไปสร้างความสงบให้กับจิตเนี่ย มันคือการปฏิเสธสิ่งที่มันกำลังเกิดขึ้นกับเราจริง ๆ เพราะนั่นคือสิ่งที่จะอยู่กับเราไปตลอดไป เราหันมาสร้างความเข้าใจและร่วมมือกับมันดีกว่า แล้วทำตัวเราให้สงบกับความไม่สงบของใจนั้นให้ถูกต้อง ฟังออกไหม ฟังให้ออกนะ มันเป็นอย่างนี้แหละ คือรู้ธรรมชาติของสิ่งนั้นว่าเป็นอย่างนั้น ใจไม่สงบหรอก เพราะใจรับอารมณ์,02:01:31,02:03:10
หนูไปรู้เรื่องบางอย่างมาทำให้รู้สึกกระวนกระวายไม่สบายใจ หนูพยายามสวดมนต์ นั่งสมาธิแล้วแต่ความไม่สบายใจยังไม่หายไป พระอาจารย์ช่วยแนะนำวิธีดับความไม่สบายใจหน่อยค่ะ,และชอบไปรู้สิ่งนั้นสิ่งนี้ที่ไม่สบายใจ อย่าไปทำอะไรมันทั้งสิ้น อย่าไปสวดมนต์ อย่าไปนั่งสมาธิ อย่าไปหาวิธีการแก้ไข ไม่ต้องไปแก้มัน ให้รู้ว่าเราไม่สบายใจ ความไม่สบายใจมันเกิดขึ้นกับเรา เราเกิดความไม่สบายใจ ความไม่สบายใจกำลังปรุงแต่งใจเรา เรากำลังถูกความไม่สบายใจปรุงแต่ง บอกไปอย่างนี้แหละบอกแก่ตัวเองไปอย่างนี้แหละ ไม่ต้องไปแก้ไขมัน ห้ามแก้นะ ถ้าแก้นี้มีปัญหา,02:03:11,02:04:00
การขอโทษหรือการอโหสิกรรมมีประโยชน์อย่างไร ช่วยให้อีกฝ่ายให้อภัย ช่วยให้ใจเราเบาบางลง เราให้อภัยตัวเอง แล้วช่วยให้วิบากกรรมเบาบางลงด้วยไหมคะ,การขอโทษ คือการไม่ก่อเวรต่อจากเหตุที่พบ หรือการกระทำกรรมที่ไม่ดีต่อกันก็อภัยหรือขอโทษ ไม่ทำให้การก่อเวรนั้นสืบต่อไป ก็เป็นส่วนที่ดีที่ทำให้ใจของเรานั้นไม่ไปวุ่นวายกับปัญหาต่อกันและกัน,02:04:12,02:04:44
การขออโหสิกรรมจำเป็นต้องทำเป็นจริงเป็นจังอย่างการขอขมา มีการรดน้ำ ล้างเท้า กราบไหว้แบบนี้ไหมคะ ถ้าเป็นคนที่เป็นเพื่อนกัน เป็นคนรักกัน สามารถขออโหสิกรรมโดยแค่พูดเฉย ๆ แล้วให้อภัยกันแค่นี้ได้ผลเหมือนกันไหมคะ,ต้องแสดงความจริงใจออกมาอย่างชัดเจน และแสดงถึงความตั้งใจจริงที่จะทำแบบนั้น แต่ไม่ใช่ทำขอไปที อันนี้ไม่ได้ เพราะกรรมมันจะหมด มันไม่ได้หมดเพราะการอโหสิกรรมนะ มันหมดเพราะว่ามันเป็นการยอมรับโทษยอมรับกันจริง ๆ จากตัวของคนคนนั้นจริง ๆ และการให้อภัย มันไม่ใช่เป็นการแสดงออกถึงน้ำใจของผู้ให้อภัยเขา แต่เป็นการสงบระงับเวรในใจเราไม่ให้ก่อเวรกับเขา ให้เข้าใจอย่างนั้น,02:04:45,02:05:40
การที่เรารู้ตัวว่ามีส่วนผิดในการกระทำบางอย่าง แต่ไม่กล้าที่จะขอโทษ ไม่กล้าที่จะไม่อยากจะขอโทษ ไม่ยอมที่จะขอโทษ แบบนี้จะมีโทษอย่างไรไหมคะ,มันก็มี รู้สึกไม่ดีกับใจเราเอง กับโทษนั้น ๆ ความรู้สึกไม่ดีก็จะยังมีอยู่ เราต้องยอมรับความรู้สึกไม่ดีนั้นให้ได้,02:05:42,02:06:07
ถ้าเราสำนึกผิด แต่ไม่กล้าขออโหสิกรรมต่อหน้า สามารถขออโหสิกรรมในใจได้ไหมคะ ได้ผลเหมือนกันไหม,ได้ ทำในใจได้เหมือนกัน,02:06:08,02:06:16
ถ้าถูกยืมเงินไปแล้วไม่ได้คืน มีวิธีคิดอย่างไรไม่ให้เป็นทุกข์,ทุกข์แน่นอน เพราะเขาไม่คืนก็ต้องทุกข์ ตัดใจให้เขาไปเลย,02:06:30,02:06:38
มีครั้งหนึ่ง โดนกระทบอย่างแรงเกินกำลังจะรับไหว ในขณะที่จิตเศร้าหมองอยู่นั้น ณ บัดนาว มีโพสต์พระอาจารย์ต้นดีดขึ้นมาที่โทรศัพท์หนู เป็นคลิปแสดงธรรมที่ศศิภาวัน หนูก็เปิดฟังเรื่อย ๆ จนสะดุดข้อธรรมที่ว่า การงานใดไม่เป็นตามอำนาจของเรา มันก็เป็นทุกข์อย่างนี้แหละ จะไปทุกข์กับมันทำไม,อันนี้เคยตอบไปแล้วโยมอาซัน,02:06:51,02:07:29
สามีเสียชีวิตจะครบ 2 ปี วันที่ 24 นี้ อยากทราบว่าเขายังอยู่ในบ้านเราหรือเปล่า,จะครบ 2 ปีวันที่ 24 นี้อยู่หรือไม่อยู่ พระอาจารย์ก็ให้คำตอบไว้เป็น 2 ประเด็น ประเด็น ก็คือว่าหากจิตนั้นยังเกาะเกี่ยวอยู่กับบ้านอยู่กับเราก็ยังจะวนเวียนอยู่ แต่ถ้าจิตนั้นไม่ได้ก่อเกี่ยวอยู่ก็ไปสู่ภพภูมิตามระบบของกรรม และก็ถ้าไปดีก็เสวยผลกรรมดี ถ้าไปไม่ดีก็เสวยผลกรรมที่ไม่ดี แต่การที่เกาะเกี่ยวอยู่กับบ้านมันก็มีทั้งดีไม่ดี ก็คือมีบุญของที่ได้กระทำไว้อยู่เหมือนกัน แต่จิตเกาะเกี่ยวถูกดึงลงมาให้วนเวียนอยู่ อันนี้ก็เป็นอีกเรื่องนึงให้เข้าใจอย่างนั้น ให้เข้าใจประเด็นทั้งสองประเด็นนี้ ซึ่งอาจจะมีอยู่ก็ได้ อาจจะไม่มีอยู่ก็ได้,02:07:42,02:08:42
พระพุทธเจ้าสอนให้คนมีวิชา คือความรู้ แต่คนเข้าใจผิดคิดว่าวิชาคือไสยศาสตร์ โลกเลยวุ่นวายใช่ไหมคะ,ใช่ ถูกต้อง วุ่นวายกันอยู่อย่างนี้แหละ ไสยศาสตร์เอาไว้ทำร้ายกัน เพราะมันไม่มีจับหาต้นตอของผู้ทำร้ายไม่ได้ เพราะเป็นไสยศาสตร์,02:09:01,02:09:28
เจริญอัปมัญญา 4 เมตตา กรุณา มุทิตา อุเบกขา จะได้ณานขั้นไหนในแต่ละข้อ,ได้ถึงณาน 4,02:09:29,02:09:45
อยากทราบกำหนดเวลาไลฟ์คะ,พระอาจารย์ไม่ได้กำหนดเวลาที่แน่นอน หากมีการไลฟ์จะลง Facebook Page ทุกครั้งที่มีการ live ก็ติดตามในเพจจะมีการแจ้งเตือนไป จะทราบจากตรงนั้น,02:10:01,02:10:11
