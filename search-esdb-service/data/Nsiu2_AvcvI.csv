question,answer,start_time,end_time
*คำบรรยายต้นคลิป*,มนุษย์ทั้งหลายนั้นไม่ค่อยจะเข้าใจความเป็นธรรมดาที่พระองค์ตรัสสอนแล้วชี้ให้เราได้เห็นที่มันประจําอยู่ในจิตในใจหรือในตัวในตนในธาตุในขันธ์นี่แหละ เพราะฉะนั้นมันเป็นสัจจะ เมื่อไม่เข้าใจก็ปฏิบัติต่อมันไม่ถูก เมื่อปฏิบัติต่อมันไม่ถูกก็เลยเก็บเอาความวุ่นวายมาเป็นปัญหาต่อ หลักการของพุทธศาสนาคือให้ไปเห็นว่าความวุ่นวายนั้นมันเกิดแล้ว มันดับไปตามกฎสัจธรรม หน้าที่ของเราคือเข้าใจการเกิดขึ้นของมัน เข้าใจการตั้งอยู่หรือปรุงแต่งจิตเราอยู่ให้เป็นความวุ่นแรกๆจิตอาจจะยังไม่สามารถอดทนต่ออาการวุ่นวายที่มาปรุงแต่งจิตได้ แต่เมื่อเรายอมเพื่อที่จะเรียนรู้มัน ต่อไปเราจะมีสติปัญญาขึ้นมารับรู้ในความวุ่นวายนั้น เมื่อสติปัญญามันได้เกิดขึ้นแล้ว ความวุ่นวายผ่านเข้ามาในจิต จะไม่ทําให้เรามีความทุกข์กับความวุ่นวายที่กําลังเป็นอยู่ จิตเราก็จะอยู่เหนือความวุ่นวายนี้ได้ ,00.00.16,00.01.10
ช่วงตั้งแต่นอนจนถึงเที่ยงคืนครึ่งค่ะ มันก็จะหลับๆตื่นๆ แล้วก็พะวง ก็เหมือนก่อนหน้านี้มันไม่ได้มีอาการอะไรค่ะพระอาจารย์แล้วเมื่อคืน พอเหมือนตอนแรกก็ท่องพระรัตนตรัยใช่ไหมคะก็ไม่ได้มีอะไร แต่พอจิตร่ำธาตุขึ้นมาอย่างนี้ค่ะ ก็คือวิ่งเลยอย่างนี้ มันก็เลยเหมือนพาพะวงอยู่กับอาการที่มันเกิดอย่างนี้ค่ะ มันก็หลับๆตื่นๆแล้วมันก็แบบเหมือนพอมันเกิดความกลัวก็ ตอนแรกก็เอาพระรัตนตรัยใช่ไหมคะ ทีนี้ก็เห็นแล้วก็มาๆไปๆอย่างนี้ค่ะวนๆไป หนูก็เลยลองมากําหนดดูมันค่ะพระอาจารย์ ทีนี้หนูก็เลยอยากถามพระอาจารย์ว่าเวลาที่ความกลัวมันเกิดอย่างนี้เราก็กําหนดดูมันไปเรื่อยๆแบบนี้เหรอคะพระอาจารย์ ,อันนั้นคือดีที่สุด ถ้ากําหนดดูจะได้สติได้ปัญญา ถ้าท่องบทพระรัตนตรัยก็ได้กุศลธรรมรองรับจิต แต่ถ้าจะให้ดีก็คือเอาทางด้านสติปัญญาจะดีที่สุด เหมือนตอนแรกมันกลัวมาก มันก็เลยพยายามหาที่อยู่ มันจะเป็นอย่างนี้แหละ คือกลไกธรรมชาติของมนุษย์ มันปกป้องตัวเอง ความกลัวเป็นกลไกอันหนึ่ง ที่อยู่ในตัวคนทุกคนอยากจะบอกว่ามนุษย์รอดพ้นสิ่งต่างๆมาได้ก็เพราะความกลัวนั้นก็ใช่ เพราะถ้าไม่มีความกลัวเป็นเครื่องบ่งบอก เขาก็จะไม่รู้จักวิธีในการที่จะปกป้องตัวเองแต่การปกป้องตัวเองก็จะมีสองแบบ คือปกป้องตัวเองด้วยความหวาดกลัว กลัวนี่คือเป็นอารมณ์แต่หวาดกลัวนี่คือหมายถึงว่าถูกอารมณ์ของความกลัวครอบงํา แต่การปกป้องตัวเองอีกกรณีหนึ่งคือการแสวงหาความรู้เพราะการหวาดกลัวจะไม่เกิดสติเกิดปัญญา แต่การแสวงหาความรู้นั้นจะเกิดสติปัญญา,00.01.23,00.03.18
 แล้วก็กําหนดดูความกลัวไปอย่างนี้หรอนะคะอาจารย์ ตอนจนเที่ยงคืนครึ่งค่ะตื่นประมาณสี่ห้ารอบ ก่อนหน้านะคะหลับแล้วก็ตื่นประมาณสี่ห้ารอบ สติดี ถ้าคนนอนหลับยาวนี่สติไม่ดี แล้วก็เลยคุยกับตัวเองว่า ก็ไม่มีอะไรนี่ ก็นอนไปเถอะ ก็นอนไปเลย แล้วก็หลับยาวเลยค่ะ ก็ทั้งๆก็มีเพื่อนนอนอยู่ข้างๆ ก็ยังกลัว เก็ยังกลัวค่ะ มันก็ยังเกิดค่ะอาจารย์กับเพื่อนหลับหลับไปแล้ว แต่ว่าเมื่อคืนก็มีแบบได้ยินเสียง เสียงเพลง เสียงอะไร แล้วก็มีเสียงแบบอะไรต่างๆนาๆก็จะสะดุ้ง ส่วนหนูก็ไม่สนใจค่ะ หลับ ว่าเหมือนไม่อยากไปสนใจอะไรประมาณนั้นค่ะ เพื่อนขนาดอยู่ด้วยก็เป็นอย่างนี้แหละ หลับดีหลับง่าย แต่อย่างเมื่อเช้าหนู หนูจะหลับใช่ไหมคะ แต่หนูก็ได้ยินเสียง คือหนูอยู่กุฏิคนเดียว เพราะหนูปวดท้องหนูก็เลยไปนอนพัก แล้วหนูก็ได้ยินเสียงเหมือน ใบไม้ แต่ไม่ใช่เสียงคนเดิน แต่เป็นเสียงเหมือนแบบครืดๆแล้วก็เหมือนเสียงแบบหมามาแทะราวบันได เสียงตึงตังๆหน้ากุฏิจนหนูเริ่มแบบเหมือนมีความสังสัยมันคืออะไรหมาหรือเปล่า ก็เลยลุกขึ้นมาดูเลยค่ะ แล้วก็ไม่มีหมา หนูก็เลยมีความแบบเหมือนหงุดหงิดนิดนึง เราก็เลยพูดไปว่าจะพักผ่อนอย่ารบกวนได้ไหมอะไรอย่างนี้ ,มันจะอะไรก็ตามอย่าไปสงสัยมัน สงสัยมากไม่ค่อยดี ปล่อยผ่านไป ก็ให้เข้าใจเลยว่า มันก็คือเสียงอันหนึ่งที่ปรากฏขึ้นมา อยากจะให้เรารับรู้หรือไม่รับรู้อะไรก็ แค่เข้าใจว่า มันก็แค่เสียง,00.03.21,00.05.07
จริงๆเคยฟังเรื่องนี้แล้วแต่ว่าอยากให้พระอาจารย์ สอนอีกรอบค่ะ เรื่องนิวรณ์ห้าค่ะพระอาจารย์,นิวรณ์ห้าก็คือสิ่งที่มันกั้นจิตนิวรณ์นั้น การกั้นจิตมันจะมีสองด้าน ด้านแรกนิวรณ์ฝ่ายดี คือฝ่ายกุศลเจตสิก ด้านที่สองคือนิวรณ์ฝ่ายไม่ดีคืออกุศลเจตสิก อกุศลเจตสิกคือความหมายของนิวรณ์ในกรณีนี้ ซึ่งมีอยู่ห้าประการ ก็คือมีกามฉันทะนิวรณ์ พยาบาทนิวรณ์ ถีนมิทธะนิวรณ์ อุทธัจจกุกกุจจะนิวรณ์ วิจิกิจฉานิวรณ์ คําว่าเป็นเครื่องตั้งนี่นิวรณ์แปลว่าเครื่องกั้น คําว่าเครื่องกั้นคือ ถ้าใครก็ตามถูก นิวรณ์ห้าครอบงําทางใจนั้นจะไม่สามารถบรรลุถึงกุศลธรรมในระดับฌานและสมาธิได้ ถ้าใครต้องการฌานและสมาธิ จะต้องแก้ไขนิวรณ์นี้ให้ได้ก่อน หรือสิ่งที่จะเป็นตัวกําหนดว่า จิตเขาได้ฌานหรือได้สมาธิจิตดวงนั้นจะต้องปราศจากนิวรณ์ห้าประการ คือไม่มีกามฉันทะ ความพอใจในกาม พยาบาทะ ความพยาบาทปองร้ายใคร ถีนมิทธะความง่วงเหงาหาวนอนเซื่องซึม จริงๆเขาแปลว่าง่วงเหงาหาวนอน แต่จริงๆโดยความหมายแล้วไม่ใช่ความง่วงเหงาหาวนอน ถีนะกับมิทธะมีอยู่สองศัพท์ ถีนะแปลว่าหดหู่หรือว่าความอ่อนแอทางใจ ใจไม่มีกําลัง ใจหดหู่ ใจมันหดถอย ใจประเภทนี้คือถีนะ มิทธะคือ เซื่องซึมเพราะใจไม่มีกําลัง ร่างกายก็เลยเซื่องซึมไปด้วย อย่างนี้ ก็คือถีนมิทธะควบคู่กัน ไม่ใช่ความง่วงเหงาหาวนอน หากง่วงนอน แต่สามารถระลึกถึงกุศลธรรมได้อยู่ เช่น พุทโธ เม นาโถ ธัมโม เม นาโถ สังโฆ เม นาโถ หรือบทท่องธาตุ อันนี้ไม่ถือว่าเป็นถีนมิทธะ ถีนมิทธะเขามุ่งถึงกับจิตที่มันอ่อนแอ จิตไม่มีกําลัง จิตที่มันเซื่องซึม แล้วก็วิจิกิจฉาความลังเลสงสัยที่ไม่สามารถตัดสินลงไปในอันในอันได้ จริงไม่ จริงไม่จริง ใช่ไม่ใช่ ถูกหรือผิด ลังเลอยู่ข้างในแหละ เลยไม่สามารถบรรลุถึงเรียกว่า ที่เรากําลังทําอยู่นั้นสิ่งที่เราทําอยู่นั้นถูกหรือไม่ถูก ใช่หรือไม่ใช่ กั้นเลยว่าไม่รู้จะเดินหน้าต่อหรือถอยหลังหรือยังไง ก็เลยเป็นนิวรณ์กั้น มาทำให้ไม่เข้าไปถึงวัตถุประสงค์ที่ต้องการจะเข้าไปถึง นิวรณ์อันนี้ในประเภทอกุศลธรรมนั้นไม่ใช่กั้นเฉพาะสิ่งที่จะบรรลุถึงฌานและสมาธิเท่านั้น มันรวมไปถึงแม้กระทั่ง เรื่องบางเรื่องการงานที่เราทําหรืออะไรก็ตามที่นําไปสู่การตัดสินใจในภาวะบางอย่างในภาวะชีวิตประจําวันของเรา,00.05.25,00.08.41
ความขี้เกียจก็รวมอยู่ในถีนมิทธะไหมคะพระอาจารย์ แบบเหมือนก็อยากจะทํานะ แต่ก็รู้สึกว่าการที่จะต้องลุกไปทํานี่มันแบบมันยากเหลือเกินอย่างนี้ค่ะพระอาจารย์ ,ขี้เกียจอยู่ในถีนะ จิตไม่มีกําลังนะสิขี้เกียจ จิตไม่มีกําลัง ถ้าจิตมีกําลังมันจะไม่ขี้เกียจ ฉะนั้นกามฉันทะเขาก็เลยมีกรรมฐานเพื่อแก้นิวรณ์กันไง กามฉันทะก็คือแก้ด้วยอสุภะ พยาบาทะแก้ด้วยเมตตา ถีนมิทธะก็แก้ด้วยเรื่องของการอนุสติคือการสร้างกําลังทางใจให้จิตมันมีกําลัง ,00.08.42,00.09.32
อนุสติต้องทำอย่างไรบ้างคะพระอาจารย์  ,อนุสติ สติคือการตามระลึกถึงพระพุทธ พระธรรม พระสงฆ์ ระลึกถึงไปในกายและกายคตาสติ อานาปานสติ แต่อานาปานสติไปแก้อุทธัจจกุกกุจจะ อานาปานสติไปแก้อุทธัจจกุกกุจจะ ถีนมิทธะกลุ่มพุทธานุสติธรรมานุสติ สังฆานุสติ ทําจิตให้เกิดกําลัง ความลังเลสงสัย ความลังเลสงสัยนี่แก้ด้วยอะไร ปัญญาใช่ไหม มีเหตุมีผลใช่ไหม ปัญญานี้เอาปัญญาประเภทไหนในกุศลธรรม ทิฐิใช่ไหม ตั้งความเห็นให้ตรง มันถ้ามันกั้นกุศลธรรม จําไว้เลยว่าอะไรก็ที่กั้นกุศลธรรม กั้นกุศลธรรมนั่นแหละหมายถึงนิวรณ์ อันนี้ฝ่ายไม่ดีฝ่ายอกุศล กั้นกุศล ฝ่ายดีก็สติเป็นนิวรณ์อันหนึ่ง ปัญญาก็เป็นนิวรณ์ สตินั้นกั้นกระแสจิต ไม่ให้รับอารมณ์ สมาธิก็กั้นอารมณ์ไม่ให้กระทบกับจิต เพราะเกิดความมั่นคง คือทําจิตไม่ให้คล้อยตามอารมณ์ ปัญญาก็คือตัด ตัดรากเหง้าของความหลงและกั้นกระแสของความหลง นิวรณ์ทั้งห้าประการนี้ หากเรา ระลึกถึงพระรัตนตรัยอยู่เป็นประจํา มันแก้ได้หมดเลยแก้ได้ทุกข์นิวรณ์ที่เป็นเครื่องกั้น,00.09.32,00.11.36
ก็นึกถึงพระรัตนตรัยไปเรื่อยๆก็สามารถแก้ เพราะว่าหนูก็รู้สึกว่าตัวเองขี้เกียจ ขี้เกียจทํางาน ขี้เกียจอะไรอย่างนี้ค่ะ สามารถแก้ได้เหมือนกันใช่ไหมคะ ,แก้ได้ เพราะว่าถ้าใจเรามีกําลังแล้วนั้นความเพียรมันก็จะเกิดขึ้น ความพยาบาทอาฆาตใครก็ไม่มี จิตที่ไปปลูกติดหรือหลงไปกับอารมณ์ของกามสุขมันก็ไม่มี ขี้เกียจก็จัดเป็นกามสุขอันหนึ่ง ที่จิตหรือว่าร่างกายเราถูกติดอยู่ แล้วก็สามารถแก้ไขความลังเลสงสัย แล้วก็ทําให้เกิดความฟุ้งซ่านสงบระงับไป จริงๆอนุสตินั้นมัน ครอบคลุมการปฏิบัติพุทธานุสติ ธัมมานุสติ สังฆานุสติ หรือพระรัตนตรัยที่พระอาจารย์สอนมันครอบคลุมการปฏิบัติ เพราะอนุสติจัดอยู่ในอารักขากรรมฐาน คําว่าอารักขากรรมฐาน คือสิ่งที่รักษากรรมฐานไว้ รักษาข้อปฏิบัติของเราไว้อารักขา นั้นเราปฏิบัตินั้นเราจะเอาอะไรมาเป็นเครื่องอารักขาใจเรา  เมื่อ พระพุทธ พระธรรม พระสงฆ์นั้น พุทธานุสติ ธัมมานุสติ สังฆานุสติ มันอยู่ในอารักขกรรมฐาน คือกรรมฐานที่อารักขาใจเรา เราก็ควรที่จะระลึกถึงย้ําๆซ้ําๆอยู่บ่อยๆ เพราะนั่นคือเครื่องอารักขาใจ เครื่องป้องกันใจอย่างนี้ มีความสําคัญมาก แต่จริๆอนุสติจริงๆมีอยู่สิบประการ สีลานุสติระลึกถึงศีลของตน จาคานุสติระลึกถึงทานที่ตัวเองเคยบริจาคไว้ กายาคตานุสติมีสติระลึกไปในกาย ก็ท่องธาตุกรรมฐานสี่ก็จัดอยู่ในกายาคตาสติ อุปสมานุสติ อุปสมานุสติระลึกถึงพระนิพพาน หรือว่าพยายามอุปมาอุปมัยเทียบเคียง คําว่าระลึกถึงพระนิพพาน แน่นอนเราไม่เคยเห็นพระนิพพานระลึกถึงไม่ได้ แต่เปรียบเทียบหรือเทียบเคียงได้ว่าโลกนี้มีทุกข์ พระนิพพานไม่มีทุกข์ โลกนี้วุ่นวาย พระนิพพานไม่มีความวุ่นวาย โลกนี้มีปัญหาพระนิพพานไม่ได้มีปัญหา โลกนี้มีแก่ พระนิพพานไม่แก่ โลกนี้มีเจ็บพระนิพพานไม่เจ็บ โลกนี้มีตายพระนิพพานไม่ตาย คือเปรียบเทียบอย่างนี้เพื่อให้เห็น คุณค่าของพระนิพพาน จิตจะโน้มเอียงไปสู่สภาพแห่งการดับ คือพระนิพพานเป็นวิถีหรือว่าเส้นทางของการดับทุกข์ทั้งปวง การระลึกอยู่บ่อยๆอย่างนี้ ก็จิตเราก็ได้รับการอารักขามีเครื่องคุ้มครองรักษาภายใน,00.11.37,00.14.19
พระอาจารย์คะหนูขอกลับไปที่เรื่องความกลัวนิดนึงเมื่อคืนค่ะ ที่มันกลัวตอนแรกก็คือด้วยอาการด้วยอะไรมันก็เกิดความกลัวที่เป็นความรู้สึกใช่ไหมคะทีนี้พอหนูตามดูความกลัวค่ะ มันก็จะมีสังขารแบบความคิดของเราค่ะ ที่มันโผล่ขึ้นมาแล้วหนูรู้สึกว่าสังขารนั่นแหละที่มันทําให้ความกลัวของเราค่ะมันเพิ่มขึ้น,สังขารไม่ได้ทําให้ความกลัวเพิ่มขึ้น เพราะเราไม่ได้เข้าใจความกลัวตั้งแต่แรก เราจึงไปมีสังขารกับความกลัว ถ้าเราเข้าใจแล้ว มันจะไม่มีสังขารสืบต่อ ความกลัวเป็นสังขารขันธ์อยู่แล้ว ถ้าจะจัดเป็นเป็นกลุ่มโมหะ ถ้าอยู่ในอกุศลก็คือ มันจะมีโลภะโทสะ โมหะ ใช่ไหม โมหะคือความหลง ความหลงไม่รู้จริง การหลงที่ไม่รู้จริงนั้นจึงเกิดความกลัว หลงว่าเราเป็นสิ่งนี้ สิ่งที่เป็นเราอย่างนี้ เกิดความกลัวขึ้น เข้าใจว่าความกลัวเป็นเรา เราเป็นความกลัว เพราะนั้นความกลัวเกิดขึ้น  เรามีความกลัวทันที แต่เราไม่ได้บอกว่าความกลัวเป็นสิ่งที่เราต้องรู้ เพราะฉะนั้นความหลงนั้นเพราะเข้าใจว่า ตนเองมีในสิ่งนั้น ก็เลยหลงว่าตัวเองเป็นในสิ่งนั้น เป็นความกลัว มันเกิดจากโมหะจิต  ฉะนั้นความกลัวเป็นอารัมมณะคืออารมณ์ อารมณ์คือสิ่งที่บ่งบอกให้เราทราบต่อสิ่งที่เรากําลังสัมผัสอยู่ เมื่อใดก็ตามที่เรารับทราบต่อสิ่งที่เรากําลังสัมผัสอยู่แล้วปรากฏสิ่งใดขึ้น สิ่งนั้นมันไม่ผิด เช่น เอานิ้วไปจุ่มน้ําร้อน มันก็ต้องร้อน ไปจุ่มน้ําเย็นมันก็เย็น ร้อนหรือเย็นเป็นเพียงแค่สิ่งที่แสดงออกให้เราทราบต่อสิ่งที่สัมผัสอยู่ แต่หมายถึงว่าใจเราไปสัมผัสกับภาวะบางอย่าง ที่เคยรับรู้มาก่อนว่าเป็นสิ่งที่น่ากลัว เราไม่ได้เคยเคลียร์สภาพทางใจแห่งการรับรู้ด้วยความเข้าใจไว้ก่อนในคราวครั้งในระยะเวลาที่ผ่านมา เวลาเกิดความกลัวขึ้น ความกลัวกลับใจเลยเกาะเกี่ยวกันได้อย่างสนิท จึงมีการปรุงแต่งต่อความกลัวชนิดนั้นๆ ถ้าเรามาสร้างความเข้าใจว่าความกลัว ก็คือสิ่งที่แสดงออกให้เราได้รู้ต่อสิ่งที่จิตกําลังสัมผัสเกี่ยวข้องอยู่ มันสัมผัสเกี่ยวข้องอะไรอยู่ มันแสดงออกอันนั้นก็ไม่ผิด ถูกต้องมันต้องกลัว ความกลัวต้องเกิดขึ้นกับจิต จิตเรากําลังมีความกลัว ความกลัวกําลังปรุงแต่งจิต จิตกําลังถูกความกลัวปรุงแต่ง ถ้าดูอย่างนี้มันจะไม่คิดต่อ มันจะรู้ ถ้าเราฝึกที่จะรู้อย่างนี้ความกลัวเกิดขึ้นอีกในครั้งต่อไป มันจะถูกรู้อย่างนี้,00.14.22,00.17.11
ก็คือเราก็ต้องกําหนดรู้ไม่ว่าอะไรมันจะเกิดขึ้นกับเราถูกไหมคะ ,ใช่ เราต้องกําหนดรู้เพราะเราไม่เคยสร้างความรู้ให้กับใจต่อสภาพการของสิ่งที่ปรากฏหรือแสดงออกให้เราได้เข้าใจ แต่เราไม่เข้าใจ แท้ที่จริงแล้วมันคือการแสดงออกแบบตรงไปตรงมา ร้อนเย็นหนาวสุขทุกข์มันแสดงออกแบบตรงไปตรงมา แต่เราไม่ได้ตรงไปกับเรื่องนั้นเราไปเปลี่ยนแปลงมัน เราไม่อยากให้มันเป็น นี่คือสิ่งที่เราปฏิบัติผิดไง ฉะนั้นข้อปฏิบัติจึงเข้าไปเรียนรู้มันเข้าไปสร้างความเข้าใจว่า ความกลัวกําลังเกิดขึ้นกับจิต จิตกําลังมีความกลัว ความกลัวกําลังปรุงแต่งจิต จิตกําลังถูกความกลัวปรุงแต่ง ความกลัวที่ถูกรู้ มันจะถูกแก้ไข อย่าไปโทษสังขาร ถ้าไปโทษสังขารเมื่อไหร่คือเราโทษผิดจุด เพราะไม่ถูกเหตุของมัน เราต้องไปดูเหตุของมันที่แท้จริง วิธีการง่ายๆ,00.17.12,00.18.19
พระอาจารย์คะเวลาง่วงค่ะ เราจะรู้ได้ไงว่าเป็นความง่วงจากกายที่มันเหนื่อย หรือว่าจากนิสัยหรืออะไร ,ก็ทักความง่วงก่อน ความง่วงกําลังเกิดขึ้นกับจิต กับเราก็ได้ เรากําลังเกิดความง่วง ความง่วงกําลังปรุงแต่งเรา เราถูกความง่วงปรุงแต่ง เรากําลังมีความง่วง ความง่วงกําลังมีอยู่ในเรา เราถูกความง่วงปรุงแต่ง ให้รู้ทันอารมณ์เหล่านี้ก่อน ,00.18.20,00.18.45
คือเหมือนหนู ทุกคืนนั้นมันจะมีความรู้สึกว่าอยากจะอ่านหนังสือต่อ หรืออยากจะมาทบทวนที่เรียน มันพยายามจะทบทวนหรือจะมานั่ง ทุกครั้งเลยมันจะแบบแต่ง่วงนะ ทําไมไม่นอน,เข้าใจเลยว่าภาวะของไสยะยังมีอยู่ในร่างกายเรา มันยังแฝง มันเลยเกิดภาวะอย่างนี้ขึ้น ทําให้นําไปสู่การง่วง,00.18.46,00.19.07
พระอาจารย์คะถ้าเวลาที่เราระลึกถึงพระพุทธเจ้าค่ะ เราควรที่จะระลึกยังไง ,ก็ระลึกคําว่าพระพุทธเจ้าหรือระลึกคําว่าพุทโธ เม นาโถ คําพูดมันสัมผัสหรือสร้างการรับรู้ด้วยความรู้สึกในภายในของเราได้ทุกๆคําพูด ความรู้สึกจะแบ่งเป็นสามเสมอ ดี ไม่ดีต่างๆ เราได้ยินคําว่าพุทธเจ้าแล้วรู้สึกดีหรือไม่ดี เราได้ยินคําว่าพระธรรมเรารู้สึกดีหรือไม่ เราได้ยินคําว่าพระสงฆ์เรารู้สึกดีหรือไม่ดี แต่บางคนยังมีตัวเลือกนะบอกว่าพระสงฆ์บางจําพวกไม่ค่อยดี นี้คือความเข้าใจของคำว่าสงฆ์ผิด เพราะถ้าเข้าใจคําว่าสงฆ์นั้นคือสภาพแห่งการปฏิบัติดี ปฏิบัติชอบ อย่างที่เคยอธิบายให้ฟัง การปฏิบัติดีปฏิบัติชอบ พลังแห่งความดีก็ได้ สุปฏิปันโนนั้นพลังแห่งความดี พลังของบุคคลผู้มีจิตหลุดพ้น ตามหลักคําสอนที่พระองค์ตรัสสอนไว้คือพระอริยสงฆ์ทั้งหลาย การปฏิบัติดีปฏิบัติชอบ เรียกว่าสงฆ์ ฉะนั้นการระลึกถึงพระพุทธ พระธรรม พระสงฆ์ มันจะสร้างความรู้สึกที่ดี มากหรือน้อย มันก็อย่างน้อยยังมีความรู้สึกที่ดี ทัศนะต่อการรับรู้นั้นมันบ่งบอกตามธรรมชาติอยู่แล้ว ลองนึกถึงเทวทัต น่าระลึกถึงไหม มันทําไมเราถึงไม่อยากจะนึกถึง มันบ่งบอกในใจเราอยู่แล้วว่าคุณนะลักษณะหรือ คุณค่าที่จะทําให้เรานึกถึงมันไม่มี เพราะฉะนั้นความรู้ที่เรารู้เราต้องรู้เรื่องของพระพุทธเจ้า พระธรรม พระสงฆ์เป็นอย่างดี แล้วถ้ารู้เรื่องนั้นให้เข้าใจ เพราะมันจะเป็นการสร้างทัศนะหรือการรับรู้ที่เป็นความรู้สึก เพราะทุกอย่างที่เราเกี่ยวข้องอยู่มันส่งผลต่อความรู้สึกของเราทุกเรื่อง ตาเห็นหูได้ยินจมูกดมกลิ่นลิ้นรับรส กายรับการสัมผัส ใจรับอารมณ์ มันสร้างการรับรู้ทางด้านความรู้สึก ได้ตลอดเวลา ขณะนี้รู้สึกดีๆอยู่ หากมีอะไรมาขัดแย้งกับเราเมื่อไหร่ ความรู้สึกดีตอนนี้หายไปได้ แล้วตัวใหม่เกิดขึ้นใหม่ได้ มันหาความแน่นอนไม่ได้,00.19.27,00.21.49
พระอาจารย์คะที่บอกว่าคำจะส่งผลกับความรู้สึกของเราอยู่อย่างนี้อะค่ะ อย่างบางทีการที่เหมือนจิตเรามันท่องมาเองปกติ แต่ว่าเหมือนเราไม่ได้รับรู้ ณ ตอนนั้นน่ะค่ะ ว่ามันกําลังท่องอย่างนี้ มันก็ส่งผลกับความรู้สึกเราอยู่ แค่เราไม่ได้มีสติรู้ตัวว่ากําลังส่งเสริมกับความรู้สึกแบบนี้ใช่ไหมคะ ,ถูก เพราะว่าภาวะปกติ เราตอบสนองต่อสิ่งรอบข้างเราอยู่ แต่ภายในมันก็ตอบสนองในภายในอยู่ เราตอบสนองภายนอกจิตตอบสนองภายใน สองอย่างนี้อย่ามองว่ามันเป็นอันเดียวกัน มันคนละอย่างกัน แต่มันอิงอาศัยกันเกิด ในภาวะที่เรารับรู้ภาวะปกติเราจะไม่รู้ภาวะการตอบสนองในภายในอยู่แล้ว เป็นเรื่องปกติ เป็นเรื่องธรรมดา ฉะนั้นขอให้รู้ว่าสิ่งที่เราระลึกอยู่ภายใน มันยังสามารถเข้าไปสร้างกระแสของการรับรู้ในภายในได้อยู่ และมันส่งผลดีต่อจิตของเราได้อยู่ ฉะนั้นพระอาจารย์จึงบอกว่าให้ระลึกย้ำๆซ้ำๆ ถ้าไม่สามารถรู้ว่าพุทธภาวะเป็นแบบไหน ก็ระลึกโดยนึกถึงอักขระหรือตัวหนังสือ ว่าพุทโธ เม นาโถ นึกถึงคําเลย พุทโธ เมนาโถ ธัมโม เมนาโถ สังโฆ  เมนาโถ พุทโธคือภาวะอันที่รู้ตื่นเบิกบาน เมคือตัวเรา ข้าพเจ้า นาโถคือที่พึ่ง เราพึ่งภาวะแห่งพุทธะอันนี้ พึ่งภาวะอันที่รู้ตื่นมือบ้าง ภาวะที่นําไปสู่ความหลับไหล ความหลงงมงาย การจมอยู่กับวัฏฏะ ความหลงผิด หลับไหลไปกับเรื่องราวของโลก ไม่ตื่นรู้สักที อันนั้นเราไม่พึ่งเราจะมีพระพุทธ พระธรรม พระสงฆ์เป็นที่พึ่ง ฉะนั้นระลึกคําพูดนี้ไว้ ภาษานี่มีความสําคัญมากแล้วต้องเป็นคําๆนี้ด้วย ไม่ใช่คําอื่น มันเป็นคำเฉพาะ เป็นสิ่งที่สื่อถึงสภาพที่เราจะต้องเข้าไปรับรู้รับทราบ มันเป็นเกี่ยวโยงกันอยู่ในภายใน แต่เพียงแต่ว่าสภาพที่เราจะต้องไปรับรู้รับทราบ มันยังไม่ตามมาปรากฏและยังไม่เชื่อมต่อกับใจเรา เมื่อมันยังไม่เกิดการเชื่อมต่อ เราจึงไม่เกิดความกระจ่างแจ้งภายในว่า ภาวะแห่งพุทธะที่เป็นไปเพื่อความรู้ตื่นเบิกบานนั้น มันมีอยู่ เพียงแต่ว่าใจเรากับสภาวะนั้นยังไม่สามารถเข้าถึงกันได้ ยังเชื่อมต่อกันไม่ได้ แค่นั้นเอง,00.21.50,00.24.18
แล้วอย่างคนที่เริ่มต้นจนสามารถที่จะท่องพระรัตนตรัยได้คล่องแล้วอะไรอย่างนี้ค่ะพระอาจารย์ ควรที่จะเหมือนดูขันธ์ไปด้วยไหมคะ ,ท่องพระรัตนตรัย ให้ท่องธาตุต่อแล้วก็พิจารณาร่างกายหกขั้นตอน ,00.24.19,00.24.36
เพราะว่าเหมือนอย่างหนูก็คือจะเหมือนทําควบคู่กันไป เพราะว่าก็ดูจากไลฟ์ของพระอาจารย์ใช่ไหมคะ ,มันได้แต่ให้เราเข้าใจว่ามันจะมีประเภทที่ว่าท่องพระรัตนตรัยเป็นหลัก ดูขันธ์ห้าเป็นรอง คือยังไม่ได้เอาเป็นหลัก แต่ต้องยึดหลักก่อน หลักพระรัตนตรัยก่อน แล้วค่อยขยับมาท่องธาตุสี่เป็นหลักดูขันธ์ห้าเป็นรอง คือเราจะไม่เอามาเป็นการกระทําหลักในเวลานี้ เพราะจุดประสงค์ของพระอาจารย์คือ พระรัตนตรัยสำหรับการเคลียร์อะไรบางอย่างในตัวเราที่มีบางอย่าง ที่มันไม่ถูกต้อง ให้ได้ถูกแก้ไข แล้วการท่องธาตุก็เป็นพลังในการพลักดันบางสิ่งบางอย่าง ที่มันมีอะไรเกี่ยวข้องกันอยู่แล้วให้เลยแก้ไขอันนั้น การพิจารณาก็เริ่มสร้างฐานแห่งเรียนรู้ในเรื่องของกาย เพราะใจเราไม่เคยรับรู้เรื่องของกายตามความเป็นจริงว่าธาตุแท้ของกายคืออะไร จากนั้นเข้าสู่กระบวนการเรียนรู้เรื่องขันธ์ห้า ถ้าเราเข้าไปสู่กระบวนการเรียนรู้เรื่องขันธ์ห้าแล้ว เอาขันธ์ห้าเป็นหลัก เอาอย่างอื่นเป็นรอง ถ้าท่องธาตุเป็นหลัก อย่างอื่นก็ต้องเป็นรอง ถ้าพิจารณาร่างกายหกขั้นตอนเป็นหลัก ท่องธาตุก็เป็นรอง พระรัตนตรัยก็เป็นรองลงไปอีก,00.24.39,00.25.54
แล้วอย่างหนูพอแรกๆค่ะ ที่ยังเหมือนดูขันธ์ไม่เป็นค่ะพระอาจารย์ เวลาที่มันอยากมีความคิดขึ้นมา อย่างหนูก็จะแบบว่าเหมือนปัดมันออกไปค่ะ กดมันลงแล้วก็ท่องพระรัตนตรัยของเราต่อหรือว่าท่องธาตุต่อแบบนี้ก็คือทําได้ใช่ไหมคะ,ก็ได้ เพราะเอาเราเป็นหลักอยู่แล้ว ถ้าเราเป็นหลักนั้นเรายังไม่ต้องไปสนใจอันนั้นก็ได้ ,00.25.55,00.26.20
พระอาจารย์คะหนูรู้สึกว่าความต่อเนื่องในการพิจารณาในการท่องของหนู หนูสังเกตว่ามันไม่ได้เกิดจากความต่อเนื่องขนาดนั้น แต่หนูรู้สึกว่าพอจิตหนูเข้าใจ ว่ามันทําอะไรเพื่ออะไร มันท่องของมันเอง เหมือนกับว่าคือหนูบวชเพิ่งมาแค่เดือนเดียว แต่ยังไม่ได้ท่องอะไรมากมายแต่ว่าพอมันจับประเด็นได้ มันกลายเป็นว่าจิตมันอัตโนมัติของมันเอง,ใช่ อันนี้คือคุณสมบัติที่ดีพอมันรู้ว่ามันจะทําอะไร มันเข้าใจว่ามันมีเหตุผลรองรับเพื่อที่จะกระทํา มันจึงทําได้โดยที่ไม่ได้มีข้อแม้ที่จะทําหรือไม่ทํา มันจะรู้ว่ามันต้องทํา นี่คือสิ่งที่ดี จริงๆก็ถ้าใครทําอย่างนี้ได้ก็จะไปได้ง่าย แต่น้อยคนมากที่จะเป็นอย่างนี้นานๆจะเจอแบบนี้ที ถูกแล้ว แล้วถูกเส้นทางของเขา ,00.26.24,00.27.33
พระอาจารย์คะ หนูยังไม่เข้าใจเรื่องมรรคค่ะอยากให้พระอาจารย์ช่วยอธิบาย ,เราเคยได้ยินคําว่าภาวนาไหม อะไรคือการภาวนา เอาอย่างนี้เอาคําว่าภาวนาที่เราเคยเข้าใจมาแต่ก่อนมันคืออะไร ไปภาวนากัน ไปปฏิบัติภาวนาอะไรอย่างนี้ ที่หนูเข้าใจน่าจะเป็นเหมือนการกําหนดลมหายใจ คือการภาวนาในความหมายของเรา เคยได้ยินไหมว่าภาวนาช่วยให้เรื่องเลวร้ายหายไป ภาวนาให้เกิดปาฏิหาริย์ ภาวนาให้สิ่งดีๆเกิดขึ้นอย่างนี้ใช่ไหม เคยได้ยินไหมลักษณะอย่างนี้  แต่ส่วนใหญ่หนูจะแบบไม่ได้นึกถึงเรื่องการภาวนาจะทําให้เกิดสิ่งดีๆ  แต่ว่าหนูจะรู้ว่าการภาวนาทําให้เหมือนกลับมาอยู่ที่ตัวเองกลับมาเหมือนรู้ รู้ความรู้สึกตัวเอง มีสมาธิมีสติอยู่กับตัว แล้วก็สิ่งรอบข้างก็เหมือนเราก็ได้รับรู้ ได้สัมผัส แต่มันก็มันก็คือเท่านั้นนะคะ หนูอธิบายไม่ถูก แต่เหมือนมันเป็นความ มันโล่งๆค่ะ ภาวนาคืออะไร ภาวนาใช่ไหมคะ ถ้าแต่ก่อนก็จะนึกถึงการสวดมนต์ค่ะพระอาจารย์ แต่ว่าตอนนี้ คิดว่าน่าจะเป็นการที่เรามาปฏิบัติให้ตัวเองดีขึ้นหรือเปล่า ภาวนาคืออะไร ภาวนาเหรอคะ  คือการพิจารณาให้เห็นความจริง ทําให้เจริญขึ้นค่ะ ทําอะไรให้เจริญ กุศลธรรมค่ะ ภาวนามันก็แปลว่าการเจริญขึ้นนั่นแหละ เจริญอะไรขึ้นล่ะทีนี้ เจริญความเห็น คือภาวนานั้นมันอยู่ในข้อมรรค คือเชื่อมโยงกัน ที่จะถามว่ามรรคคืออะไร พระอาจารย์เลยถามว่า เข้าใจคําว่าภาวนาไหม ถ้าไม่เข้าใจคําว่าภาวนา จะไม่เข้าใจคําว่ามรรค พุทธองค์ตรัสอริยสัจสี่ ว่าทุกข์เป็นสิ่งที่ต้องรู้เรียกว่าปริญญา สมุทัยเป็นสิ่งที่ต้องละเรียกว่าปาหนะ นิโรธเป็นสิ่งที่ต้องทําให้แจ้งเรียกว่าสัจกาตัพพะ มรรคเป็นของเจริญขึ้นเรียกว่าภาวนา หรือว่าภาวิตัง แปลว่าการภาวนา ภาวนามาจากตรงนี้ นั่นหมายถึงว่าถ้าจะทําการภาวนา ก็คือทําในข้อมรรคแล้วในมรรคแปดนั้นให้ทําอะไรก่อน  ความเห็น ภาวนาหรือภาวิตังแปลว่าการเจริญขึ้น ทําให้เกิดขึ้น ทําให้ดีขึ้น หรือว่าความมีความเป็น ทําให้ดีขึ้น ทําให้เกิดขึ้น ทําให้เป็นขึ้น ทําอะไรให้เกิดให้มีให้เป็น ทําความเห็นตรง เรียกว่าสัมมาทิฐิมรรค สัมมาทิฏฐิมรรค มรรคแปลว่าหนทาง นั่นหมายถึงว่าหนทางในการดําเนิน เริ่มจากข้อมรรคคือสัมมาทิฐิ แล้วต้องภาวนาขึ้นคือทําความเห็นให้ตรง เราจะทําความเห็นให้ตรงได้อย่างไร เราต้องมาศึกษาเรียนรู้ เรียนรู้อะไร เรียนรู้กาย เรียนรู้ใจ เรียนรู้หลักคําสอนของพระพุทธเจ้า เพื่อเกิดความเห็นให้ตรง การที่เรานั่งฟังหรือตั้งคําถามและให้พระอาจารย์ตอบ คลายประเด็นแห่งความสงสัยเพื่อสร้างความเห็นให้ตรง นี่คือภาวนาแล้ว ไม่ใช่ไปนั่งสวดมนต์ ไม่ใช่ไปนั่งสมาธิ ไม่ใช่ไปนั่งเจริญวิปัสสนาอะไรเลย อันนั้นยังไม่ใช่ภาวนา แล้วเมื่อใดก็ตามที่ความเห็นเราตรงนั่นคือมรรคเกิดขึ้น สัมมาทิฏฐิมรรคเกิดขึ้น เมื่อสัมมาทิฏฐิมรรคเกิดขึ้นความคิดก็จะถูกต้องเกิดขึ้นมาตามมา สัมมาสังกัปปะอันเป็นความคิดที่ถูกต้องจะตามมา เพราะอะไร เพราะความเห็นเป็นตัวกําหนดความคิด ถ้าเห็นผิดคิดผิดแน่นอน ถ้าเห็นถูกคิดถูกแน่นอน มันเคลื่อนที่ความเห็น พระองค์จึงแก้ไขความเห็นก่อน ถ้าความเห็นไม่ได้ถูกแก้ไข ความคิดก็จะผิดพลาดไปตลอดทั้งสาย แค่เราเข้าใจว่าภาวนา คือการทําสมาธิ การเจริญอานาปานสติ การทําวิปัสสนา การมีสติอยู่กับตัวเอง ความเห็นเหล่านี้ผิดแล้วตั้งแต่แรก ความคิดก็จะผิดไปด้วย เพราะความคิดจะนําเราไปสู่การกระทําแบบนั้น แล้วทําให้เราไม่เข้าถึงเส้นทางแห่งอริยมรรคจริงๆ ทํายังไงก็ไม่เกิดการตรัสรู้ธรรมและไม่นําไปสู่การดับทุกข์ได้จริง อาจจะได้แค่การอํานวยผล เรื่องความสบายใจ แต่มันไม่เกิดความรู้แจ้ง ปัญญาแห่งความรู้แจ้งจะไม่เกิด ยืนยันเลยว่าร้อยทั้งร้อยไม่มีทางเกิด แล้วจะสํานักไหนก็ตาม ถ้าไม่สร้างหรือไม่สอนมรรควิธีที่ถูกต้อง ไม่มีทางเข้าถึงผลที่ควรค่าแก่การบรรลุ อาจจะได้ผลแค่ความสบายใจ อันนี้คือพระองค์ตรัสไว้เรียบร้อยแล้วพระอาจารย์นําคําสอนพระพุทธเจ้า วิเคราะห์วิจัย วิจารณ์ออกมาอย่างดีแล้ว เลือกเฟ้นมาอธิบายให้ฟัง ว่าที่ถูกต้องมันเป็นแบบไหนอย่างไร พระองค์ตรัสอยู่ในธรรมจักรกัปปวัตนสูตร ซึ่งเป็นสูตรอันเป็นแบบแผนหลักการทางศาสนาอย่างดีเยี่ยมเลยในการที่จะเป็นเครื่องวัดด้านการปฏิบัติถูกหรือผิดอย่างไรในศาสนา ฉะนั้นศาสนานี้เข้าใจผิดไม่ได้นะ มีพราหมณ์ไปถามพระพุทธเจ้าว่าพระองค์ทราบ หนทางไปพระนิพพาน แต่ทําไมสาวกของพระองค์บางคนไปถึง บางคนไปไม่ถึง พระองค์ก็บอกว่าเราตถาคตเป็นเพียงแค่ผู้บอกทาง แต่ถ้าผู้ปฏิบัติใคร่จับทางผิด เราก็ไม่รู้จะว่าเขายังไง เขาจับทางผิดเอง เหมือนกับพราหมณ์รู้ว่าเมืองพาณาสีไปตรงไหน เมืองสาวัตถีไปที่ไหน แต่พราหมณ์ก็บอกว่าไปตรงนี้ แยกตรงนี้ให้เลี้ยวตรงนี้ ไปถึงตรงนี้ให้แวะตรงนั้นๆก็จะไปถึงเมือง แต่พวกเดินทางนั้นจับทางผิดไปทางอื่นเสียจะถึงเมืองพาราณสีไหม จะถึงเมืองสาวัตถีไหม ก็ไปไม่ถึงใช่ไหมล่ะ ทําไมเธอรู้เส้นทางแท้ๆทําไมทําให้เขาไปให้ถึงไม่ได้ ก็เป็นแค่ผู้บอกทาง ฉะนั้นคําสอนพระพุทธเจ้าเข้าใจผิดไม่ได้ ถ้าเข้าใจผิด ผิดไปตลอดสาย,00.27.35,00.33.51
 แล้วก็ในการที่เราสงสัยแล้วเราก็ตั้งคําถามเพื่อที่จะแสวงหาคําตอบให้มันนั้นมันก็เป็นหนึ่งในการภาวนาไหมคะพระอาจารย์,ถูกต้อง นั่นแหละคือการภาวนา ,00.33.53,00.34.06
แล้วความสงสัยนี้ค่ะ ความสงสัยแบบไหนที่เราควรที่จะแสวงหามันหรือว่าความสงสัยแบบไหนที่เราก็แค่รู้มัน แต่ว่ามันอาจจะไม่จําเป็นต้องหาคําตอบให้มันอย่างนี้น่ะค่ะ,ความสงสัยเพื่อที่จะใคร่รู้ความจริงของสิ่งนั้นอย่างถูกต้องนี่คือความสงสัยที่ควรเจริญขึ้น ความสงสัยที่นําไปสู่การลังเลโลเล เป็นความสงสัยถูกต้องละ ,00.34.07,00.34.29
ก็เหมือนอยู่ที่เจตนาในการแบบเหมือนตั้งคําถามนี้ค่ะ ถ้าเจตนาในการตั้งคําถามนี้คือมีจุดหมายปลายทางไปที่จะบรรลุนิพพานหรือเปล่า ,ถูก ไม่ก็อาจจะยังไม่ถึงขั้นบรรลุนิพพาน แต่เราก็ต้องการข้อเท็จจริงของหลักคําสอนทางศาสนาว่าอันนั้นสอนแบบนั้น อันนี้สอนแบบนี้ ความเข้าใจของเราเข้าใจแบบนี้ เราเข้าใจตรงกับหลักการทางศาสนาหรือไม่ ถ้าความเข้าใจของเราไม่ตรงก็เท่ากับว่าเรากําลังทําสิ่งที่ผิดจากหลักการทางศาสนา ในฐานะของเราผู้นับถือศาสนา แต่ทําสิ่งที่ผิดจากหลักการทางศาสนา ก็เท่ากับว่าเราอยู่นอกศาสนาไปโดยปริยาย ไม่ได้ทําตัวเองอยู่ในหลักการทางศาสนา แล้วไม่ได้เจริญงอกงามในศาสนา ตามสิ่งที่พระองค์ต้องการให้เราได้เข้าถึง มันก็ไม่ได้รับผลจริงๆสักที แล้วสังคมไทยเราเป็นอย่างนี้สังคมพุทธในประเทศไทยเราเป็นอย่างนี้ไม่ค่อยแสวงหาข้อเท็จจริง ข้อมูลที่ถูกต้องหรือความจริงประจักษ์ว่าเป็นแบบไหนจริงๆ สอนกันด้วยความรู้สึกก็มี คือรู้สึกว่าอย่างนี้ใช่ อย่างนี้ดี อย่างนี้ถูกต้อง เอาความรู้สึกของตัวเองเป็นตัวกําหนด หรือสอนกันไปด้วยประสบการณ์ทางด้านการปฏิบัติ เพราะเข้าใจว่าประสบการณ์คือสิ่งที่ทําให้ตัวเองสัมผัสมาแล้ว แล้วต้องเป็นแบบนี้ แล้วคิดว่าคนอื่นก็ต้องเป็นแบบนี้ ซึ่งเราจะใช้ประสบการณ์ของตัวเองไม่ได้เลย เราต้องใช้ประสบการณ์ของพระพุทธเจ้า ซึ่งพระองค์มีประสบการณ์ที่ไม่ผิด แล้วประสบการณ์ที่พระองค์ตรัสสอนนั่นแหละ ก็คืออยู่ในหลักคําสอนทั้งหมดแล้ว เพียงแต่ว่าเราไปทําความเข้าใจคําสอนนั้นให้ถูก เราไม่ยอมเข้าไปเข้าใจคําสอนให้ถูก มันก็เลยเกิดปัญหาขึ้น,00.34.33,00.36.25
แล้วอย่างสมมติบางคนอยากจะศึกษาธรรมกับพระแต่อาจจะไม่สะดวกเดินมาอย่างนี้ค่ะพระอาจารย์ แล้วเราจะมีวิธีการดูครูบาอาจารย์ของเรายังไงว่าเป็นครูบาอาจารย์ที่ปฏิบัติถูกแล้วก็เข้าใจจริงๆหรือเปล่าอะไรอย่างนี้ค่ะพระอาจารย์ ,"อันส่วนถูกก็มี อันส่วนผิดก็มี ฉะนั้นเรายึดถือครูบาอาจารย์เป็นหลักไม่ได้ ยึดถือหลักคําสอน จึงจําเป็นมากที่เราต้องเข้าใจหลักคําสอน แต่ทีนี้เราบอกว่าเราอยู่กับโลกที่ต้องทําการทํางานมากมาย ไม่มีเวลาที่จะมาศึกษาคําสอนต้องอาศัยบุคคลผู้รู้คําสอน มาคอยบอก ว่าอันไหนถูก อันไหนไม่ถูก ทีนี้เราจะหาบุคคลผู้รู้คําสอนได้จากไหน ก็ได้จากผู้ศึกษาคําสอนแล้วผู้ศึกษาคําสอนก็มีการศึกษาเพียงแค่ชั้นปริยัติคือเรียนแค่ตํารา หรือว่าคันถะคือศึกษาตามตํารากับบุคคลผู้รู้คําสอนหรือ เข้าใจคําสอนทั้งตําราแล้วก็การปฏิบัติ ส่วนมากฝ่ายปฏิบัติในสายครูบาอาจารย์ เน้นเรื่องการปฏิบัติไม่ค่อยเน้น คําสอนที่อยู่ในหลักคัมภีร์ ปฏิเสธคัมภีร์ บางท่านปฏิเสธคัมภีร์ แล้วก็พูดลดทอนคุณค่าของคัมภีร์ด้วย คัมภีร์พระไตรปิฎก ถ้าพูดลดทอนคุณค่าของคําในพระไตรปิฎกนั่นเริ่มเสียหายแล้ว จะเป็นพระอรหันต์ก็ตาม พระอรหันต์ไม่ควรที่จะดูถูกคําสอนของพระพุทธเจ้าที่อยู่ในพระไตรปิฎก แล้วพระทั้งหมดไม่ว่าจะเป็นใครก็ตาม อย่าบอกว่าการปฏิบัติสําคัญกว่าการศึกษาตําราคัมภีร์ เพราะอะไร เพราะพระทุกคนที่บวชเข้ามานั้นบวชตามแบบแผนในตําราคัมภีร์ทั้งนั้นเลย ถ้าไม่ถูกเขียนไว้ในพระไตรปิฎกว่า วิธีการบวช การอุปสมบทเป็นแบบไหน ไม่มีทางที่จะบวชมาเป็นพระภิกษุได้ เพราะตนเองเป็นพระภิกษุมาตามตําราคัมภีร์ ส่วนเรื่องการปฏิบัติเป็นเรื่องขัดเกลากิเลสตัวเองเป็นอีกเรื่องหนึ่ง ท่านสิ้นอาสวะก็สิ้นอาสวะไป แต่อย่าลดทอนคุณค่าหลักคําสอนในพระไตรปิฎก แต่ทีนี้ก็มีบางคนที่ไปจับหลักของพระไตรปิฎกผิดอีกที่นี้ แล้วก็เพี้ยนไปสู่การยึดถืออะไรที่มันผิดประเด็นไปอีก มีอีกเหมือนกัน ประเภทที่ยึดพระไตรปิฎกแบบผิดเพี้ยนนั้นมีเยอะ
",00.36.27,00.39.59
พระอาจารย์คะ แล้วถ้าอย่างคนยุคสมัยใหม่ค่ะ เขาก็จะเข้าใจในเรื่องของพระธรรมอะไรอย่างนี้ผิดกันเยอะมาก แล้วคนสมัยใหม่ก็น่าจะไม่ค่อยชอบฟังพระซะด้วย ซึ่งก่อนหน้านี้หนูก็ไม่ค่อยชอบฟังพระ แต่หนูจะฟังแบบฆราวาสอะไรอย่างนี้ค่ะ อย่างแบบคุณพสินอย่างนี้ค่ะหนูก็ฟัง แล้วก็ครูเงาะ ซึ่งแล้วถ้าสมมติว่าอย่างตัวหนูค่ะ พอได้ฟังพระอาจารย์ หนูก็อยากมีส่วนในการที่จะเหมือนนําคําสอนของพระพุทธเจ้าไปเผยแพร่ต่อ ในรุ่นของหนู แต่ว่าถ้าสมมุติเหมือนกับบางกระแสสังคมเขาเป็นแบบนี้ค่ะ เหมือนอย่างการบูชาเครื่องรางของขลังอย่างนี้ แล้วการที่เราโพสต์ออกไปในโซเชียลมีเดียแล้วมันจะเป็นการต้านกระแสไหมคะ,ไม่ ลองมองดูสิสังคมเรานี้ เราพูดถึงในแง่ของการสักการะบูชาจนเป็นค่านิยมทางสังคม แล้วมันผิดจากหลักการศาสนา เรายังมีพื้นที่และเปิดโอกาสให้เขาได้พูดได้ และแสดงออกในพื้นที่ลักษณะอย่างนั้น แต่ในหลักความจริงหลักคําสอนของพระพุทธเจ้าทําไมเราไม่แสดงพื้นที่ตรงนี้ออกมา เราจะไปยอมรับเพียงแค่พื้นที่ในสิ่งที่มันไม่ใช่ความจริงในหลักการทางศาสนา เขาพูดในเรื่องของการสักการะบูชาว่าได้รับผลแบบนั้นแบบนี้เขายังพูดได้ แต่ทําไมเราพูดความจริง จะพูดไม่ได้,00.39.03,00.40.35
แล้วถ้าอย่างนั้นน่ะค่ะ คือหนูมีความคิดว่าหนูอยากที่จะทํามาก แต่ก็เหมือนเกิดความกังวลนิดนึง ว่าเพราะว่าการที่เราทําสิ่งใดสิ่งหนึ่งจะมีสองด้านเสมอคือจะมีคนสองจําพวก ,เรามีหลักคําสอนของพระพุทธเจ้าเป็นเครื่องรองรับอยู่แล้ว เขาจะไม่สามารถที่จะมาโต้แย้งกับเราได้ เพราะสิ่งที่เรานํามาสื่อสารเป็นหลักคําสอนที่อยู่ในพระไตรปิฎก ถ้าจะโต้แย้งก็ต้องไปโต้แย้งพระไตรปิฎก ไม่ใช่มาโต้แย้งเรา เพราะเราไม่ได้คิดขึ้น เราไม่ได้ตั้งความเชื่อส่วนตัวและไม่ได้ตั้งมุมมองหรือทัศนะไปจากความเป็นจริง เราไปดึงเอาคําสอนในพระไตรปิฎกแบบนี้ๆแล้วก็เทียบเคียงเข้ามา ส่วนเขาจะแย้งไปแย้งพระไตรปิฎกเอาเอง มาแย้งเราก็ไม่เป็นอันแย้ง เพราะไม่ใช่เรื่องที่ต้องแย้ง เพราะเราไม่ได้เป็นคนบัญญัติขึ้นมาเอง แต่ส่วนที่เขาไปตั้งค่าการกราบไหว้สักการะบูชาเป็นสิ่งที่เขาคิดขึ้นมาเอาเองว่านั้นคือสิ่งที่ดี แล้วไปบอกว่าเป็นความเชื่อส่วนตัว อันความเชื่อส่วนตัวอย่าเอามาแย้งกับหลักการทางพระศาสนา หลักการทางพระศาสนาไม่ใช่ความเชื่อส่วนตัว แต่เป็นหลักสัจจะและเป็นหลักสัจจะของสากลโลก สากลและจักรวาลด้วย เช่น ความแก่ ความเจ็บ ความตายไม่ใช่ความเชื่อแต่เป็นความจริงเป็นสัจจะ ทุกข์ไม่ว่าจะเกิดขึ้นแบบไหนก็ตาม เป็นความจริงไม่ใช่ความเชื่อ เราไม่จําเป็นต้องเชื่อว่าเราต้องแก่ เราไม่จําเป็นว่าต้อง ต้องเชื่อว่าเราต้องเจ็บ และไม่ต้องเชื่อว่าเราต้องตาย แต่มันเป็นความจริงที่ทุกคนต้องแก่ต้องเจ็บต้องตาย ฉะนั้นผู้บูชาไหว้สักการะบูชาสรรเสริญ เราก็ต้องไปมองคําสอนของพระพุทธเจ้าว่าคําว่าสักการะกราบไหว้บูชาคืออะไรและในความหมายของมงคลที่พระองค์ตรัสไว้ ปูชา จะ ปูชะนียา นัง เอตัมมังคะละมุตตะมัง บูชาในสิ่งที่ควรค่าแก่การบูชา กราบไหว้ในสิ่งที่ควรได้แก่การกราบไหว้ สักการะในสิ่งที่ควรค่าแก่การสักการะไม่ใช่ กราบมั่ว ไหว้มั่ว หลงมั่ว ก็อันนั้นก็มั่วตามความคิดของตนเอง เมื่อเขาคิดว่าสิ่งนั้นดีแล้วเขาจะโพสต์ เขาจะแสดงออก ในสังคมเขายังพูดได้ แต่เราก็พูดความจริง ทําไมเราพูดไม่ได้ เราก็ต้องพูดได้ พูดในหลักการทางพระพุทธศาสนา,00.40.37,00.43.06
พระอาจารย์คะ แล้วถ้าอย่างนี้เราเห็นว่าคนใกล้ตัวของเรานั้นก็กําลังถือผิดหลงผิดอยู่อย่างนี้ค่ะ โดยเฉพาะคนที่เป็นบุพการีของเรา  ,อาตมาก็เหมือนกัน แม่อาตมาถือผิด พ่ออาตมาถือผิด ยายอาตมาถือผิด ลุงป้าน้าอาถือผิด พระอาจารย์ก็ดึงกลับเข้ามาสู่ในวงจรที่ถูก,00.43.08,00.43.25
แล้วก็ควรที่จะบอกเขาก่อนถูกไหมคะ ,ควรจะบอก พระอาจารย์บอกว่าถ้าพระอาจารย์สอนแม่ พี่น้องญาติไม่ได้จะไม่สอนคนอื่น เพราะนี่คือสิ่งที่สอนยากที่สุด ต้องสอนให้ได้ก่อนถึงจะสอนคนอื่น อาจารย์ว่าอย่างนี้ ตั้งปณิธานไว้เลยเราจะไม่สอนใครเลย ถ้าเราไม่สามารถสอนญาติพี่น้องพ่อแม่เราได้ สุดท้ายทุ่มเทในการสอนเถียงกันจนไม่รู้กี่ปีต่อกี่ปีกว่าจะยอมลงกัน ,00.43.26,00.43.48
แล้วอย่างถ้าเราบอกแล้วเขาไม่เชื่อเขาแย้งมาอย่างนี้ค่ะ แล้วเราก็ควรที่จะคอยบอกต่อไป หรือว่าเราควรจะทํายังไง ,หาจังหวะและหาโอกาสที่จะบอก แม่อาตมาก็ไม่ได้เชื่ออาตมา แม่อาตมาก็หาว่าอาตมาหลงผิด ถามว่าพระอาจารย์นี่ชักจะเพี้ยนปฏิบัติหนักเกินไป เลยไม่เอาอะไรแบบคนอื่นเขาอย่างนี้ ก็เราต้องอย่าลืมว่าสังคมก่อนหน้านี้ เป็นสังคมที่ถูกบอกสอนในแง่ของความเชื่อมากกว่าความจริง ในโลกที่เต็มไปด้วยวิทยาศาสตร์ หลักการแห่งข้อเท็จจริง ที่เราจะต้องพิสูจน์นั้นมันเป็นสิ่งที่แย้งกับความเชื่อได้เสมอ เมื่อเป็นสิ่งที่แย้งกับความเชื่อได้เสมอ เราต้องมายืนในหลักการแห่งความจริง ความเชื่อมันเป็นข้อจํากัดอยู่ในวงแคบ มันไม่สามารถใช้เป็นหลักสากลได้ มันไม่สามารถเป็นหลักแห่งความรู้ได้ ความเชื่อนั้นเราเชื่อว่าจุดธูปสิบหกดอก เอาไปสู่การวิจัยและศึกษาเรียนรู้กันสิ  มันเป็นความรู้และเป็นความจริงได้ไหม ที่จะนําไปสู่การปฏิบัติ ถ้าคําว่าความจริงหมายถึงว่า คนจุดธูปสิบหกดอก จุดกี่ครั้งก็ได้ผลทุกครั้ง ไม่ใช่ว่าจุดร้อยคนได้ผลสองคน แล้วผลสองคนนี้ เอามันเป็นสร้างกระแส ง่ายๆ แต่ในความหมายของพระพุทธเจ้าความจริงนี้ เช่นทําบุญทําทุกครั้งจิตใจสบายทุกครั้ง ทําอีกกี่ครั้งก็สบายทุกครั้ง มันคือความจริง ทําบาปทํากี่ครั้งก็จิตใจเศร้าหมองทุกครั้ง นี่คือความจริงมันเป็นความจริงที่ยืนยันอยู่กับความเป็นจริงกับตัวเองได้อยู่แล้ว มันไม่ใช่ความเชื่อ ไม่ใช่เชื่อว่าทําบุญแล้วจะดี ไม่ใช่อย่างนั้นมันได้ผลจริงๆในขณะนั้น,00.43.49,00.45.34
ถ้าหนูสงสัยคือตอนที่หนูกลับไปบ้านก็เจอเพื่อนอิสลามก็เล่าให้เขาฟังเรื่องแนวทางแล้วก็ที่พระอาจารย์สอน เขาก็ดูตื่นเต้น เพราะว่าเขาก็เข้าใจว่าพุทธะนี้ไม่ใช่เรื่องงมงาย ไม่ใช่เรื่องของศาสนาแต่เป็นความจริงที่พิสูจน์ได้ ,ใช่ เป็นความจริง ไม่ใช่เรื่องของศาสนาคําว่าศาสนานั้นมันเพิ่งจะมาใช้ไม่กี่พันปี พระพุทธศาสนาแต่ก่อนไม่ได้บอกว่าตัวเองเป็นศาสนา,00.45.37,00.46.01
แต่พอสมมุติจะเข้าการปฏิบัตินั้นพอมันเข้าพระรัตนตรัย,ก็ก้าวข้ามไป เราอย่าลืมว่าคนในครั้งแรกที่มาฟังธรรมพระพุทธเจ้าไม่ใช่คนพุทธคน  เป็นพราหมณ์บ้าง เป็นเดียร์ถีย์บ้าง เป็นนิครนถ์บ้าง เป็นปริพาชกบ้าง เป็นอะไรที่สารพัดมา เป็นบ้ามาก็มี ฉะนั้นเรื่องพระรัตนตรัยอันนี้อาตมาเอาไว้ใช้เฉพาะฐานะชาวพุทธ ที่ควรจะมีคุณสมบัติในความเป็นชาวพุทธติดตัวบ้าง ไม่ใช่ไปหลงงมงายอยู่กับไสยศาสตร์ ไสยเวทย์ เครื่องรางของขลังวัตถุปลุกเสก อะไรก็ไม่รู้ที่คิดว่าจะบันดาลชีวิตตัวเองได้ ก็แสดงว่าถ้าเกิดเขาเริ่มจากท่องธาตุก็ได้ เริ่มจากการท่องธาตุได้เลย นั่นคือความจริง ทุกคนมีดิน น้ํา ไฟ ลมในตัวเอง ทุกชาติ ทุกศาสนา มันคือสัจจะมีผมขนเล็บเหมือนกันไหม เหมือนกัน แสดงว่าถ้าท่องกี่ภาษาก็ต้องเจอความจริงอันนี้ ก็เป็นความจริง เป็นความจริงแน่นอน ถอนเส้นผมออกมาแล้วเผาอยู่ตอนนี้ ทุกเชื้อชาติศาสนามันเป็นขี้เถ้าหมดเลย เหมือนกันหมด หรือเอาคนพุทธคริสต์ อิสลาม พราหมณ์ ฮินดู มากองเผารวมกัน เสมอเหมือนกันหมดไม่ใช่ว่าคนพุทธเป็นทองคํา คนอิสลาม เป็นก้อนดิน คนคริสต์เป็นเหล็ก มันไม่ใช่มันคือขี้เถ้าเหมือนกันหมด มันคือความจริง ความจริงมันไม่ใช่ความเชื่อ ความเชื่อนั้นบางคนมันเชื่อไปนอกรีดนอกรอยมันเยอะ มันไม่ใช่มาตรฐาน เพราะความเชื่อบางอย่างมันตรงกับความจริง บางอย่างไม่ตรงกับความจริงแต่ความเชื่อส่วนมากไม่ตรงกับความเป็นจริง ทําไมเราไม่อยู่กับความเป็นจริงเลย ไม่ต้องใช้ความเชื่อ ทั้งๆที่พระองค์ก็ตรัสความจริงไว้เรียบร้อยแล้ว สอนความจริงไว้เรียบร้อยแล้ว ก็อยู่กับความเป็นจริงสิ มันไม่ยากนะอยู่กับความเป็นจริง  มันยากตรงไหนการใช้ความเชื่อต่างหากมันยาก ยากนะเพราะบางทีเชื่อแล้ว ใช่หรือไม่ใช่อยู่นั่น ยากอยู่แต่ถ้าความจริงมัน มันไม่มีความคิด ลังเลสงสัย การที่พระองค์พูดถึงความจริงนั่นคือสิ่งที่มันเกิดประจักษ์กับตัวคนอยู่แล้ว เช่น คําว่าทุกข์ มันมีอยู่แล้วในตัวคน เหตุให้เกิดทุกข์มีอยู่แล้วในตัวเรา เพียงแต่พระองค์ชี้ให้เห็นและปฏิบัติต่อมันยังไงให้ถูกต้อง ส่วนเรื่องอื่นๆก็มาจากพื้นฐานแห่งความจริงอันเป็นสัจจะชนิดนี้ ค่อยๆถูกขยายออกไป ทุกวันนี้เรามีฆารวาสที่ไปบรรยายธรรมแบบไม่รู้เรื่องอีกเยอะเหมือนเป็นผู้รู้เรื่องแต่ไม่รู้เรื่อง เหมือนเก่งเหมือนใช่เหมือนดี แต่ขัดกับหลักการทางพุทธศาสนาเยอะ สุดท้ายเป็นลงรอยแห่งความเชื่อ ได้กุศลธรรม แต่ไม่ได้สัจจะ,00.46.02,00.48.49
อาจารย์คะแล้วถ้าอย่างนี้ความเชื่ออย่างอื่นที่เราเชื่อมาค่ะที่ไม่เกี่ยวกับพระพุทธศาสนา เราควรตัดทิ้งไปให้หมดเลยหรือเปล่าคะ ,ก็ไม่ควรที่จะตัด เอาไว้มาเป็นเครื่องเทียบเคียง เมื่อเรารู้เหตุผลอย่างแจ่มแจ้งแล้ว มันจะวางของมันเองอัตโนมัติ มันจะตัดของมันเองอัตโนมัติ,00.48.51,00.49.12
อย่างแบบพระพุทธรูปอย่างนี้ค่ะ ถือว่าเป็นสิ่งที่ไม่ควรกราบไหว้หรือเปล่าคะ ,ถ้าเราเอาหลักการทางศาสนามาจับนะ เอามายืนยันกันเลย พระพุทธเจ้าบอกว่าสิ่งที่ควรค่าแก่การเคารพสักการะกราบไหว้ในฐานะชาวพุทธ หนึ่ง ธาตุเจดีย์ เขาเรียกว่าพระบรมสารีริกธาตุ สอง บริโภคเจดีย์คือต้นพระโพธิ อันเป็นที่ตรัสรู้ของพระสัมมาสัมพุทธเจ้า หากต้นโพธิ์ที่ใดที่สืบหน่อมาจากพุทธคยา ต้นโพธิ์นั้นเป็นสิ่งที่ควรค่าแก่การเคารพสักการะกราบไหว้ เทียบเท่าเสมอกันกับพระพุทธองค์ นี่คือสิ่งที่พระองค์ตรัสไว้ นี่คือต้นพระโพธิ์ที่พระอาจารย์นํามาประดิษฐานปลูก นี่คือกราบไหว้ได้เลยเทียบเท่ากับพุทธองค์เลย แล้วก็อุเทสิกเจดีย์ อุเทสิกเจดีย์พระองค์ตรัสไว้ว่าไม่มีวัตถุปรากฏแต่เป็นสิ่งที่เนื่องด้วยพระตถาคต ไม่มีวัตถุปรากฏแต่เป็นสิ่งที่เนื่องด้วยพระตถาคต แล้วอะไรคือสิ่งที่เรียกว่าอุเทสิกเจดีย์ ที่เนื่องด้วยพระตถาคตก็คือการแสดงธรรม ใครก็ตามแสดงธรรม คนนั้นได้ถือว่าเป็นผู้ควรค่าแก่การเคารพกราบไหว้  ใครก็ตามกล่าวธรรมผู้นั้นควรค่าแก่การนอบน้อม เคารพกราบไหว้ คือกราบไหว้เฉพาะในขณะที่แสดงธรรม เสร็จจากการแสดงธรรมก็เสมอเหมือนกับคนทุกคน คืออุเทสิกเจดีย์คือถ้าจะโดยตามศัพท์ เขาเรียกว่า อุ แปลว่ายกขึ้น เทสิกะคือการแสดง ยกขึ้นมาแสดง แต่สิ่งที่ยกขึ้นมาแสดงจะต้องไม่ใช่วัตถุ นี่คือสิ่งที่ควรค่าแก่การเคารพสักการะกราบไหว้ในฐานะของชาวพุทธ ที่พระองค์ตรัสไว้ นอกเหนือจากนี้พระองค์ไม่เปิดช่องทางให้เราเข้าไปกระทําเลย ทีนี้มันมีการตกแต่งตําราขึ้นมา ตําราในยุคหลังแต่ไม่ได้ แทรกเข้าไปในพุทธพจน์ในพุทธพจน์ยังยืนกรานอยู่ว่าอุเทสิกเจดีย์ เป็นสิ่งที่ไม่ใช่วัตถุ ตํารายุคหลังมาแต่งขึ้นมาว่า ในชั้นของอรรถกถาจารย์ บอกว่าอุเทสิกเจดีย์หมายถึงพระพุทธรูป มันจะไปขัดกับพุทธพจน์ที่บอกว่าอุเทสิกเจดีย์ ไม่มีวัตถุปรากฏ ตําราที่แต่งขึ้นมาในยุคหลังบอกว่าอุเทสิกเจดีย์คือพระพุทธรูป สองอย่างขัดกันกับพระพุทธพจน์ เมื่อขัดกันกับพุทธพจน์ เราควรจะยึดอะไร ยึดพุทธพจน์ใช่ไหม ยึดคําสอนพระพุทธเจ้าใช่ไหม เพราะฉะนั้นสิ่งที่บอกว่าอุเทสิกเจดีย์ คือพระพุทธรูป นั่นคือสิ่งที่เราไม่ควรยึดถือแต่เมื่อมีแล้วควรทํายังไง ก็ให้มีอย่างนั้นแหละ แต่กราบไหว้ก็อย่ากราบไหว้ในรูปเคารพ แต่กราบไหว้เพื่อระลึกถึงพระพุทธ พระธรรม พระสงฆ์ ,00.49.17,00.52.13
ก็คือมีได้ แต่ต้องระลึกให้ถูก ,ใช่ ระลึกให้ถูก อย่ายึดเกาะอยู่กับลูกเคารพนั้น ถ้าการยึดเกาะลูกเคารพนั้น เกิด จิตยึดเกาะไว้อันตราย เพราะอะไร เพราะพระองค์ตรัสไว้ว่า ขนาดพระองค์ยังทรงพระชนอยู่ วักกลีติดตามกราบไหว้รูปกายของพระองค์ ว่ารูปกายของพระองค์เป็นรูปที่น่าเลื่อมใส น่าเคารพน่ากราบไหว้ บวชมาเพื่อสิ่งเดียวคือขอไหว้สักการะ เพราะความเลื่อมใส ผูกติดพัวพันในจิตในรูปสักการะของพุทโธ ไม่เคยเจอภาวะบุคคลผู้มีรูปกายอันบริบูรณ์สมบูรณ์ด้วยอินทรีย์ที่เพียบพร้อมสมส่วนในตัวบุคคล เกิดมาไม่เคยเห็น พอเห็นก็ยอมบวชอุทิศเพื่อการติดตามกราบไหว้ พระองค์บอกว่า ผู้ใดเห็นธรรมผู้นั้นจึงเห็นเรา แม้เห็นเราตัวเนื้อตัวหนัง ก็ได้ชื่อว่าไม่เห็น พระองค์ก็เลยบอกว่า วักกลิเธอจะติดตามกราบไหว้รูป ร่างกายอันเปื่อยเน่าของตถาคตนี้ทําไม กราบไหว้รูปร่างกายอันเปื่อยนอกของตถาคตนี้ทําไม คําถามคือทําไม ก็คือพระองค์ไม่มองเห็นประโยชน์ในการกราบไหว้อันนั้น แล้วพระองค์ก็เล็งดูด้วยว่าใครก็ตาม กราบไหว้ด้วยการยึดเกาะรูปร่างกายของพระองค์นั้น ย่อมได้คติสองอย่างคือ กําเนิดสัตว์เดรัจฉานกับเปรตผีปีศาจอย่างใดอย่างหนึ่ง,00.52.14,00.53.39
คือเหมือนเขากราบไหว้ด้วยความที่รู้แบบนี้ ,ก็ ได้ผลคือความไม่รู้ไปในทุคติอันนั้นด้วย ไม่ร้ายแรงเป็นวงจรของบุคคลผู้หลงผิด ก็เป็นอย่างนี้แหละ ก็อยู่ในวัฏฏะนี้ต่อไป สืบต่อไปอีกยาวนาน เพราะไม่ยอมศึกษาคําสอนของพระพุทธเจ้า คําสอนของพระพุทธเจ้าเป็นความรู้อยู่แล้ว ไม่แสวงหาความรู้ก็ตกอยู่ภายใต้ความงมงายมันก็แค่นี้ ไม่อยู่ในฝ่ายสว่าง ก็จะอยู่ในฝ่ายของความมืด ชีวิตเรามันขึ้นอยู่กับว่าเราจะเลือกในข้างของเหตุผลหรือไม่ หรือไม่ยอมฟังเหตุผลจะเอาแต่ความเชื่อ จะเอาแต่สิ่งที่ตัวเองคิดว่าใช่แล้วถูกต้อง ก็แล้วแต่ ทุกคนรับผิดชอบตัวเองอยู่แล้ว ในสิ่งที่ทํา คําที่คิด คําพูดที่พูด สิ่งที่คิด สิ่งที่กระทําอะไรทั้งหมด  มันตกเป็นผลนําสืบตัวเองไปในเรื่องราวนั้นๆอยู่แล้ว พุทธรูปมาตอนไหน มาช่วงปีไหน หลังพุทธกาลแปดร้อยปี หลังพุทธกาลในยุคของ พระเจ้ามิลินทะหรือพระเจ้าเมนันเดอร์ กษัตริย์กรีก กรีกเขาถือการเคารพเทวรูปอยู่แล้วเป็นพื้นฐานในประเทศของเขา เขาเรียกเป็นอัธยาศัยของคนในประเทศของเขาอยู่แล้ว เขายึดถือเทวรูป เทพเจ้าเอเทนน่า เทพเจ้าซีอุดเป็นประจําทะเล เขาก็ยึดถือเขาจะมีเทวรูปใหญ่ๆพอพระเจ้าแมนเดอร์มานับถือพระพุทธศาสนา ก็คิดว่าอยากจะรู้ว่าพุทธสรีระของพระองค์ มีรูปลักษณ์อย่างไร ก็สั่งให้ช่างปั้นขึ้นมา เขาปั้นเพื่อมันเป็นสัญลักษณ์เพราะเขาอยากจะรู้ว่ารูปลักษณ์ของพระองค์เป็นอย่างไร เขาเปิดพระไตรปิฎกนั่นแหละ ปั้นออกมา แต่จะปั้นยังไงก็ตามก็เป็นการปั้นแบบกรีก คือสัดส่วนอะไรก็ตามจะออกลักษณะกรีกคือใหญ่ๆโตๆแบบเทวรูปอย่างนี้คือเขาจัดอยู่ในเป็นกลุ่มเทวะอันหนึ่ง กษัตริย์กรีกสร้างขึ้น ทีนี้พอถูกสร้างขึ้นมาก็ตามกันไปหมดตามคนฝรั่ง,00.53.44,00.55.59
เพิ่งท่องธาตุได้ประมาณสิบวัน พอท่องต่อเนื่องไปนานๆ ก็ท่องเร็วขึ้น ๆเหมือนท่องไปงั้นๆ ตามความคุ้นชินเจ้าค่ะ ต้องปรับแก้อย่างไรไหมเจ้าคะและขอพระอาจารย์กรุณาอธิบายคําว่ามันข้นเปลวมัน ของธาตุน้ําด้วยเจ้าค่ะ โยมไม่มั่นใจทําแปลในอินเทอร์เน็ตกลัวเข้าใจผิดค่ะ,มันข้น ถ้าท่องธาตุเร็วนะ แต่เร็วนั้นต้องฟังนะว่า เวลาเราท่องเร็วๆ เร็วแล้วมันเกิดการเร็วโดยทางใจเอง หรือเราเป็นผู้ยังมีเจตนาในการให้มันท่องอยู่ ยังมีเจตนาควบคุมบังคับให้จิตท่องอยู่ หรือจิตมันท่องเอง คําว่าเร็ว ถ้าจิตท่องเองได้แล้วนั้นให้ขยับไปสู่การพิจารณาได้ แต่ถ้าเป็นการยังบังคับให้ตัวเองท่องอยู่ ยังมีความรู้สึกว่าตัวเองท่องอยู่ ให้ท่องช้าลง แต่ถ้าจิตมันท่องเองแล้วเป็นความเร็วของจิตเองนั้นก็ให้เข้าใจว่าจิตมันท่องจนขึ้นใจแล้ว เพราะฉะนั้นท่องขึ้นใจแล้ว ขยับไปสู่การ พิจารณาร่างกายหกขั้นตอน คําว่ามันข้นก็คือมันในสมองศรีษะเป็นมันข้น เปลวมัน ก็คือพวกมันเปลว เปลวมันกับมันเปลว คือเป็นมันที่เกิดจากเปลวร้อนของร่างกายที่มันเคลือบผิวออกมา ในเวลาที่เหงื่อออก มันเปลวหรือเปลวมัน,00.56.04,00.57.30
แล้วเวลาที่อาบน้ําแล้วเราเห็นที่มันออกมา ที่มันมันๆอันนั้นก็คือเปลวมันใช่ไหมคะ ,ก็เปลวมัน ,00.57.31,00.57.37
คือเหมือนตอนที่หนูท่องตอนช็อตแรกหนูมีความรู้สึกว่าหรือหนูจะไป search Google หมดเลยว่าแต่ละอันมันเป็นรูปร่างยังไง แต่หนูก็ยังไม่ดูแต่ว่าพอเราเริ่มท่องไปเรื่อยๆ มันเหมือนจิตมันจะเริ่มมี มันน่าจะเป็นประมาณนี้ขึ้นมา แบบตอนแรกไม่รู้ว่าม้ามันเป็นยังไง แต่ว่าก็เลยฝืนใจยังไม่เปิด Google แต่ว่าท่องไปเรื่อย ๆ ก็เหมือนจะมีความรู้สึกว่า มันน่าจะประมาณนี้อะไรอย่างนี้ ,"คือพระอาจารย์อยากจะแนะนําว่าเราท่องไปไม่จําเป็นต้องไปเห็นภาพมันก็ได้ แต่ให้เข้าใจว่าการท่อง นั้นจุดประสงค์ของการท่อง เพื่อให้จิตได้เข้าใจว่าองค์ประกอบของร่างกายคือสิ่งนี้ที่เรียกว่าดิน สิ่งนี้ที่เรียกว่าน้ํา สิ่งนี้ที่เรียกว่าไฟ สิ่งนี้ที่เรียกว่าลม ไม่จําเป็นต้องไปเห็นภาพสิ่งนั้นก็ได้ ไม่จําเป็นต้องไปเห็นตับก็ได้ ไม่จําเป็นจะต้องเห็นไตก็ได้ ไม่ต้องจําเป็นต้องไปเห็นไส้เห็นพุงเห็นอวัยวะข้างในก็ได้แต่ให้รู้ว่านั่นคือมันเป็นองค์ประกอบของกายว่ากายเรานั้นถูกประกอบมาจากสิ่งเหล่านี้ ดํารงอยู่ด้วยกันประกอบกันอยู่ ขาดสิ่งใดสิ่งหนึ่งไปก็ไม่ได้ ขาดลมหายใจเพียงอย่างเดียว ทุกอย่างก็อยู่ไม่ได้อีกพังทลายหรือแตกสลายไปหมดเลย จุดประสงค์ของพระอาจารย์คือให้พิจารณาเห็นธาตุ จะได้เข้าใจว่าสรุปแล้วมันมีแค่ดิน, น้ํา ไฟลม ฉะนั้นไม่จําเป็นต้องไปเห็นเปลวมัน เห็นมันข้น มันสมองศีรษะมันอะไรต่างๆ ไม่จําเป็นเลยไม่มีความจําเป็น ให้ท่องไว้ เพื่อทราบ องค์ประกอบของร่างกายให้จิตมันเข้าใจเท่านั้นเอง ",00.57.38,00.59.07
ขอพระอาจารย์เมตตาอธิบายการท่องธาตุกรรมฐานสี่ค่ะ ระหว่างท่องควรนึกตามคำไปด้วยไหมคะ เช่น ธาตุดินที่มีในใบนี้คือผมขนเล็บฟันก็ให้นึกไปด้วยว่า นั่นคือผมขนเล็บ เป็นธาตุดินใช่ไหมคะ ,นึกก็ได้ ไม่นึกก็ได้ ไม่ได้เป็นปัญหา ท่องก็คือท่อง ท่องไปตามธรรมดาที่ท่องนี่แหละ นึกก็ได้ ไม่นึกก็ได้ ถ้าต้องการให้สติอยู่กับตัวเองมากก็นึก เพื่อที่จะท่องแล้วใจมันลอยไปนั่นลอยไปนี่ก็ให้นึกก็ได้ แต่สติจะได้อยู่กับตัวเอง,00.59.11,00.59.44
กราบนมัสการพระอาจารย์ช่วยอธิบายกิเลสให้หน่อยครับ ตามความเข้าใจของผมคือความอยากได้อย่างมี ,ความอยากได้อยากมีไม่ใช่กิเลส มันเป็นอกุศล โลภะอย่างนี้เป็นชั้นของโลภะ โลภะไม่ใช่กิเลส แต่ถ้าใช้โลภะร่วมทุจริตอันนี้เป็นกิเลส เรามีโลภะได้โดยไม่ต้องร่วมทุจริต เป็นโลภะที่ดี ไม่ผิด ส่วนกิเลสคือเครื่องเศร้าหมองใจ เครื่องเศร้าหมองใจที่ จัดอยู่ในฝ่ายทุจริตทั้งหมด กายทุจริต วจีทุจริต มโนทุจริตมีความโลภ แล้วกล่าววจีทุจริต มีความโกรธและกล่าวว่าวจีทุจริต มีความหลงและกล่าววจีทุจริต มีความโลภแล้วกระทํากายทุจริต  มีความโกรธแล้วกระทํากายทุจริต มีความหลงแล้วกระทํากายทุจริต มีความโลภแล้วเกิดมโนทุจริต มีความโลภและมีความโกรธแล้วเกิดมโนทุจริต มีความหลงแล้วเกิดมโนทุจริต ทุจริตพวกนี้สร้างกิเลสขึ้น แต่ตัวโลภะโทสะโมหะไม่ใช่กิเลสเป็นอกุศลละมุน เป็นรากเหง้าของอกุศล กิเลสเป็นผลถูกไหม กิเลสเป็นผล จากการทําทุจริต เพราะคนส่วนใหญ่เข้าใจว่ากิเลสเป็นเหตุ ,00.59.47,01.01.16
พระอาจารย์คะแล้วคําว่ามโนทุจริตค่ะ มโนนั้นมันหมายถึงการที่เราเจตนาที่จะคิดทุจริต ,การจงใจอย่างแรงกล้าเพื่อที่จะกระทํา  จงใจดําริ จงใจตรึกนึก จงใจเพื่อจะให้เกิดความเป็นอย่างนั้น อย่างแรงกล้าเลยนี่คือมโนทุจริต ,01.01.22,01.01.42
แล้วถ้าสมมติว่าความคิดที่มันเหมือนจะเป็นการทุจริตที่มันเด้งขึ้นมา แต่เรารู้สึกว่า อันนี้ไม่ดีแล้วก็เราก็ไม่ได้ไปทำมัน,เราไม่ได้จงใจ การที่เราไม่ได้จงใจมันเป็นเพียงแค่สภาพของ อารัมมณะคือกลุ่มอารมณ์ทั้งหลาย ที่มันเคยมีการแฝงและระลึกติดอยู่กับพื้นเพจิตเดิมเก่าๆมันถูกแสดงออก โดยที่ไม่ได้ผ่านเจตนาของเรา แต่อาศัยจิตเราเกิด ทีนี้พวกนี้มันจะจัดอยู่ในกลุ่มอาสวะกลุ่มอนุสัย กลุ่มสังโยชน์ ถ้าเราแยกตัวนี้ไม่ออกนั้นคนส่วนมากแยก อาการเหล่านี้ไม่ออกในจิตตัวเอง เหมารวมเป็นกิเลสไปหมด มันก็คือปฏิบัติมั่ว มั่วอย่างนี้ไม่ได้ ศาสนาพุทธไม่มีมั่วศาสนาพุทธเป็นศาสนาแห่งความรู้ ทําด้วยความรู้ ทําด้วยตาที่มองเห็น สัมมาทิฏฐิคือมองเห็นก่อนว่าอันนี้อยู่ตรงนี้ อันนี้อยู่ตรงนี้ แล้วลงมือทํามัน ไม่ใช่หลับตาไม่รู้เรื่องหรอก เขาบอกให้ทําก็ทํา เขาบอกให้เดินก็เดิน เขาบอกให้นั่งก็นั่ง เขาให้ทําอะไรก็ทําไปหมด ทําด้วยสายตาที่มองเห็นคือสัมมาทิฏฐิอย่างถูกต้อง ไม่มั่ว มั่วไม่ได้ ,01.01.43,01.02.50
พระอาจารย์คะแล้วอย่างเรื่องมโนทุจริตนี้ค่ะ อันนี้ก็เป็นการนึกภาพใช่ไหมคะ แล้วถ้าเรานึกภาพ แล้วเหมือนนึกภาพเพื่อให้เกิดความเชื่อ เพราะเราต้องการในสิ่งนั้น แล้วพอเกิดความเชื่อมันจะไปเกิดเป็นการกระทํา แล้วก็ไปเกิดเป็นเหตุการณ์อย่างนี้ค่ะแบบนี้ถือว่าผิดไหมคะ,มันไม่ผิดในแง่ของทุจริต แต่มันผิดในแง่ของการไม่ตรงกับข้อเท็จจริงแห่งเหตุปัจจัย พระพุทธเจ้าเป็นผู้รู้เหตุแห่งการนํามาซึ่งผลที่จะให้ได้รับแบบนี้ หมายถึงว่าเราต้องการผลแบบไหนกําหนดเป้าหมายหรือผลอันนั้นเกิดขึ้น แล้วมองหาเหตุตามหลักการทางพระพุทธศาสนาว่าเหตุอะไรที่จะนําไปสู่ผลแบบนี้ แล้วทําเหตุอันนั้น เพื่อไต่เข้าไปหาผลอันนั้นเอง แต่ถ้าเราคาดการณ์เอง คิดเองหรือมีข้อมูลแทรกเข้ามาให้เราเชื่อว่าการทําแบบนี้อย่าได้ผลแบบนี้ อันนั้นก็คือถ้ามันตรงกับข้อเท็จจริงกทางพุทะศาสนา อันนั้นก็ยอมรับได้ แต่ถ้ามันไม่ตรงกับข้อเท็จจริง พระพุทธเจ้าไม่ยอมรับ พุทธศาสนาไม่ยอมรับ,01.02.52,01.04.05
 เหมือนกับว่าถ้าเรามีความรู้ความเชื่อจากทางอื่น เหมือนเราก็ต้องเอามาเทียบว่าสิ่งนี้คือคําพูดแต่ละอย่างนี้ จะแตกต่างกับพระพุทธศาสนาถูกไหมคะ แต่เหมือนบางอย่างอาจจะ แบบวิธีเหมือนกัน แต่เหมือนใช้คําสอนที่แตกต่างกันอย่างนี้ค่ะ เราก็เอามาเทียบว่าเป็นสิ่งเดียวกันหรือเปล่าแบบนี้ ,ใช่ มันลงรอยกันไหม ถ้าไม่ลงรอยกันก็ปฏิเสธได้เลย อย่าไปสงสัยลังเลคิดว่าแล้วก็ตั้งความเชื่อว่า สิ่งนั้นยังจะมีประโยชน์หรืออํานวยผลให้กับเราอยู่ดีอยู่ ต้องเข้าใจว่าฐานะชาวพุทธเราต้องเจริญตามหลักการทางพระพุทธศาสนาเราถึงจะได้ผลในศาสนาที่ถูกบอกไว้และสอนไว้ ผลอันนั้นก็จะอํานวยผลตามหลักการทางศาสนาไม่ผิดไปจากหลักการ พระพุทธเจ้าไม่ได้สอนใครให้ไปสู่ความล่มจมฉิบหายหรอก พระองค์สอนให้คนเขาถึงความเจริญทั้งนั้นแหละหลักการทางศาสนานี้แล้วเป็นหลักการแห่งข้อเท็จจริง คือความเป็นจริง ข้อเท็จก็สอนว่ามันเป็นเท็จ ข้อจริงก็สอนว่ามันเป็นจริง จริงหรือเท็จ เราเรียนรู้แล้ว เราก็นํามาสู่การสร้างประโยชน์ ในข้อปฏิบัตินั้นๆ ให้ถูกต้อง ,01.04.07,01.05.16
พระอาจารย์คะแต่ก่อนหน้านี้หนูเป็นคนชอบอ่านหนังสือมากเลย แบบว่าหนังสือพวกแนวฝรั่งที่เป็นหนังสือภาษาอังกฤษเกี่ยวกับDevelopment นี้ค่ะพระอาจารย์ แต่ทีนี้พออ่านธรรมะเยอะๆ แล้วพอเข้าใจมันเหมือนกับไม่สามารถกลับไปอ่านพวกนั้นได้เลย,ใช่ เพราะความจริงคือความจริง ,01.05.18,01.05.35
แล้วมันก็จะเหมือนรู้สึกว่าธรรมะนี้มันอยู่เหนือขึ้นมาเลย ,มันเหนืออยู่แล้ว ยังไงมันก็เหนืออยู่แล้ว นั่นคือแนวคิดของคนบางคนที่ยังไม่บรรลุถึงความจริง อันเป็นสัจจะเขาก็เลยบัญญัติและสร้างรูปแบบ หรือหลักการสมการอะไรบางอย่างขึ้นมา เพื่อให้คนเข้ามาอยู่ในวิถีที่เขาต้องการจะให้เป็นอย่างนั้น แม้บางทีมันจะตอบสนองต่อความต้องการของคนได้ในภาวะอย่างนั้นก็ตาม แต่นั่นมันเป็นการตอบสนองที่ ไม่ยั่งยืน ไม่ไม่ใช่สัจจะ คือตอบสนอง แบบ เป็นความดีชั้นที่ยังไม่ใช่ความจริง มันมีดีแบบดีธรรมดากับดีแบบไม่จริง ดีแบบจริง กับดีแบบไม่จริงเป็นแบบไหน,01.05.36,01.06.26
คือแต่ก่อนอ่านนั้น หนูจะตื่นเต้นทุกเล่มเลยค่ะพระอาจารย์ แต่ตอนนี้เหมือนพอไปอ่านมันแบบมันจืด ,จริงๆหลักการคําสอนของพระพุทธเจ้าไปศึกษาให้ดีมันเรื่องตื่นเต้นตั้งเยอะแยะเลย ถ้าเกิดจะศึกษากันจริงๆนั้นเยอะ แล้วเอาไปปฏิบัติเกิดมีผลทางด้านการปฏิบัติด้วยขอให้เราเข้าใจเรื่องจิต และเข้าใจเรื่องธรรมชาติที่เกี่ยวโยงกับจิต ซึ่งมันมีการเชื่อมโยงกันอยู่ตลอดเวลา บางทีเราไม่รู้ตัวด้วย มันอยู่นอกเจตนาก็มี แล้วสิ่งที่อยู่ในจิตเราอย่าลืมนะ จิตเรานั้นวนเวียนเวียนว่ายตายเกิดในวัฏฏะมานาน นานจนบางทีนั้นเรื่องราวและความรู้ ที่เราเคยมีสะสมอยู่ในจิตก่อน  เราเข้าไปไม่ถึงแล้วดึงมันออกมาใช้ เราเลยมาเอาแค่ความรู้ที่ถูกสอนกันอยู่ในโลกมนุษย์ เพียงแค่ระยะเวลาไม่กี่ปี ความรู้ในใจเราจริงๆนั้นมันมาเป็นไม่รู้กี่อสงไข ซึ่งมันผ่านวิวัฒนาการของโลกที่สูงสุดต่ําสุด สูงสุดต่ําสุด จิตเราผ่านมาหมดแล้ว สวรรค์เราก็ไปมา พรหมโลกเราก็เคยไปมา พุทธองค์ตรัสไว้ว่าเราไม่เคยเกิดเป็นอะไรเลยในวัฏฏะสงสารมาก่อน ไม่มีใครเลยที่ไม่เคยเป็นในแต่ละสิ่งทุกอย่างในโลกนี้ในจักรวาลนี้เป็นมาหมดแล้วไม่มีภพภูมิไหนที่ไม่เคยเกิด ไม่มีภพภูมิไหนที่ไม่เคยเป็น ไม่มีกําเนิดไหนที่ไม่เคยปรากฏขึ้น หรือมีขึ้น หรือกําเนิดขึ้น เกิดมาหมดแล้ว แล้วธรรมชาติเหล่านั้นมันอยู่ในจิตเรา และอะไรก็ตามที่ตรงกับสิ่งที่มันเคยเป็นมาก่อน มันจะแสดงสิ่งนั้นออกมา บางครั้งเราแสดงภาวะความเป็นเทวดาก็มี สงบเสงี่ยม เรียบร้อยวาจาดี พูดดี แต่บางครั้งเจอสภาพที่เกี่ยวกับความเป็นสัตว์เดรัจฉานมาก่อน ก็แสดงออกถึงความเป็นสัตว์เดรัจฉานก็ได้ บางทีเหมือนพรหม นิ่งสงบ อยากจะเข้าฌานอย่างนี้ บางทีเหมือนเปรตหิวกระหาย มันเป็นมาหมดแล้ว จิตทุกดวงเป็นอย่างนี้มาหมด แต่ให้เอาจิตปัจจุบันคือจิตความเป็นมนุษย์เป็นหลัก เป็นเกณฑ์ อดีตมีไว้ให้เรียนรู้ อนาคตมีไว้ให้เข้าใจ ปัจจุบันมีไว้ให้กระทํา ทําเหตุปัจจุบันนี้ให้ถูกต้อง เพื่อให้หนีจากเหตุอย่างอื่น เส้นทางที่จะรักษาจิตเราได้ดีที่สุดคือเส้นทางแห่งอริยะมรรค เส้นทางในการดําเนินทางใจนี้ มันเป็นกลางที่สุดแล้ว ไม่ข้องแวะไปในด้านไหน อะไรที่มันแสดงออกจากภายใน ก็ให้มันแสดงออกมาแล้วรู้เท่าทันมันว่าสิ่งนี้มันเป็นเหตุปัจจัยแตกปก่อน เหมือนมีหลายตัวเลยใช่ไหม ใช่ ถูกต้อง หลากหลายอารมณ์ แค่นี้ก็ยังเป็นหนูจี๊ดๆอยู่นะ,01.06.27,01.09.07
พระอาจารย์คะหนูขออนุญาตอ่านนะคะคือหนูอยากถามเรื่องการทานมังสวิรัติ คือการทานมันนั้นเหมือนจุดเริ่มต้นในการทาน แล้วก็ความต้องการในแต่ละบุคคลนั้นค่ะ จะแตกต่างกันหนูขอแยกเป็นข้อๆนะคะ ได้ หนึ่ง บางคนทานเพราะต้องการดูแลสุขภาพค่ะ จุดเริ่มต้นก็อาจจะมาจากทุกข์มาก่อน แล้วกลัวว่าร่างกายนั้นจะป่วยมากกว่าเดิม ก็เลยต้องการที่จะมีสุขภาพที่ดีขึ้น สอง บางคนหันมาทานเพราะต้องการลดน้ําหนัก จุดเริ่มต้นก็มาจากความทุกข์เหมือนกัน แล้วก็ต้องการที่จะมีหุ่นที่ดี สาม บางคนหันมาทานเพราะสงสารสัตว์โลกไม่อยากเบียดเบียนสัตว์ ก็ต้องการที่จะให้สัตว์เหล่านั้นไม่โดนฆ่าตายรวมถึงบางคนก็ต้องการสร้างบุญ เลยมีอย่างเทศกาลกินเจอย่างนี้ขึ้นมาค่ะ กินแล้วได้บุญ สี่ บางคนทานเพราะต้องการความสุข ความทานแล้วอร่อย แล้วก็ได้รับรู้ถึงพลังงานจากอาหารธรรมชาติอะไรอย่างนี้ค่ะรับรู้ว่าแบบสิ่งนี้ดีกับร่างกาย ซึ่งอาหารมังสวิรัติเท่าที่หนูทราบนั้นจะมีอยู่สองแบบก็คือแบบที่แค่ลดเนื้อสัตว์ แบบไม่กินเนื้อสัตว์โดยที่ไม่ได้คํานึงถึงสุขภาพ แล้วก็แบบที่คํานึงถึงสุขภาพเป็นหลักส่วนประกอบอาหารก็สองอย่างนี้จะแตกต่างกัน โภชนาการก็คือจะไม่เหมือนกันนะคะ แล้วถ้าเรายึดมั่นที่จะทานมังสวิรัติต่อไป จริงๆแล้วเราควรจะตั้งจิตแบบไหนในการที่จะทําให้ตัวเองไม่ยึดติด แต่ก็ยังทานอยู่นะคะ แล้วก็ยังอยู่ในแบบเส้นทางของพระนิพพานได้,พระพุทธเจ้าบอกว่า ใครปรารถนาจะทานมังสวิรัติก็ทาน ใครไม่ปรารถนาจะทานก็ไม่ต้องทาน แต่ทานด้วยความเห็นชนิดไหน มีโทษ ความเห็นชนิดไหนไม่มีโทษ  ถ้าเราทานมังสวิรัติเพื่อสุขภาพไม่มีโทษ ถ้าทานมังสวิรัติโดยเข้าใจว่าเป็นเครื่องปรุงแต่งบุญ เกิดบุญกุศลในใจเรา มีโทษ เพราะการทานมังสวิรัติไม่ได้ก่อให้เกิดบุญ ถ้าทานมังสวิรัติเพื่อลดน้ําหนักก็ได้ผลทางด้านร่างกาย ไม่มีโทษ ได้ประโยชน์ทางด้านร่างกาย ถ้าทานมังสวิรัติ ด้วยความคิดว่าจะเป็นการเบียดเบียนสัตว์และสัตว์นั้นจะตายเพราะการทานเนื้อสัตว์ อันนี้มีโทษ พระพุทธองค์ไม่ให้ตั้งความเห็นอย่างนั้น เพราะคําว่าเบียดเบียนนั้นพระองค์ไม่ได้มองไปที่ว่าสัตว์นั้นถูกฆ่าตาย คือการเบียดเบียน เพราะสัตว์นั้นอยู่ในวิถีของการถูกฆ่า  เป็นเรื่องที่เขาจะต้องอยู่ในวงจรของกรรม เราไม่มีใครสามารถที่จะห้ามสัตว์ไม่ให้ตายเพราะการฆ่าได้เลย ไปดูประวัติศาสตร์ของโลก ประวัติศาสตร์ของตันมีขึ้นมาในโลก และประวัติศาสตร์ของจักรวาลแห่งการเกิดขึ้น อยู่ในวิถีของการฆ่า จะเป็นเรื่องปกติ การไปตั้งความเห็นว่า ถ้าเราทานมังสวิรัติ สัตว์ทั้งหลายจะไม่ได้ถูกเบียดเบียน ไม่ถูกต้อง พระองค์บอกว่าสิ่งที่เป็นไปเพื่อความเบียดเบียนก็คืออะไร ความโลภ ความโกรธ ความหลง ความโลภเบียดเบียนกันไหม นําไปสู่การทุจริตใช่ไหม โลภในทางทุจริตมีอยู่ เบียดเบียนไง ความโกรธเวลาเกิดขึ้นเบียดเบียนไหม เบียดเบียนทั้งตนเองและคนอื่นใช่ไหม ความหลงเกิดขึ้นก็เบียดเบียน พระองค์บอกว่านี่คือการเบียดเบียนที่แท้จริง ถ้าจะแก้ไขก็แก้ไขการเบียดเบียนภายใน คือความโลภความโกรธความหลงนี้พระองค์บอกอย่างนี้ พระองค์บอกว่าการทานเนื้อสัตว์ด้วยทิฐิที่เห็นว่าเราไม่ทานเนื้อสัตว์แล้ว การที่ไม่ทานเนื้อสัตว์นั้นด้วยความคิดว่าเราไม่ทานเนื้อสัตว์ สัตว์ทั้งหลายจะไม่ได้รับการเบียดเบียนเป็นมิจฉาทิฐิในพุทธศาสนา เพราะอะไร เพราะความเชื่ออย่างนี้ทําให้เขาไม่หลุดพ้น ทําให้เขาผูกติดอยู่ เรื่องนี้ก็มาจากเรื่องอามคันธพราหมณ์นี่แหละ เป็นต้นกําเนิดของผู้ถือมังสวิรัติในครั้งพุทธกาล ไปเจอพุทธเจ้าที่กําลังรับฉันภัตตาหารในเมืองอยู่ แล้วชาวบ้านเขาก็บอกว่าบุคคลผู้นี้เป็นสัมมาสัมพุทธะ อามคันธะก็เลยบอกว่าบุคคลใดก็ตามที่จะเชื่อว่าเป็นสัมมาสัมพุทธะ ประกาศตนเองเป็นพระอรหันต์สิ้นอาสวกิเลสโดยชอบด้วยตนเองบุคคลนั้นต้องไม่ทานเนื้อสัตว์แน่เราจะไปดูให้เห็นแก่ตาแก่ใจเราเองว่า สมณะผู้นี้บริโภคเนื้อสัตว์หรือไม่ ถ้าบริโภคเนื้อสัตว์และปฏิญาณตนว่าเป็นสัมมาสัมพุทธะ สมณะผู้นี้เป็นสัมมานะหลอกลวง โกหกชาวบ้านไปห้คนนับถือ พระพุทธเจ้าก็บริโภคตอนนั้นเขาเอาเนื้อนกมาถวาย ทํานกมาถวาย พระองค์ก็รับแล้วก็ฉัน อามคันธพราหมณ์ก็เข้าไปแทรกเลยทีนี้ กล่าวโต้แย้งเลย ท่านสมณะ ท่านบอกว่าท่านเป็นสัมมาสัมพุทธะ แต่ท่านยังบริโภคเนื้อนกอยู่ ท่านมาประกาศตัวเองว่าเป็นสัมมาสัมพุทธะ ท่านจะมาโกหกชาวบ้านทําไม ท่านเป็นสมณะที่ไม่ใช่สมณะ ท่านเป็นสมณะผู้เลวร้าย หลอกลวงชาวบ้านโกหก พระพุทธเจ้าก็เลยบอกว่าการที่ท่านกล่าวหาเหล่าว่าเราบริโภคเนื้อสัตว์ เป็นสิ่งที่มีโทษ ท่านมีทิฐิอย่างไรจึงกล่าวอย่างนั้น อามคันธพราหมณ์ก็เลยบอกว่าบุคคลใดก็ตามที่ยังบริโภคเนื้อสัตว์อยู่บุคคลนั้นยังเป็นผู้มีกลิ่นคาวติดตัว บุคคลผู้มีกลิ่นคาวติดตัวย่อมไม่หลุดพ้น ออกไปจากกิเลสได้เลย ฉะนั้นการเป็นสัมมาสัมพุทธะคือบุคคลผู้สิ้นกิเลสจะต้องไม่บริโภคเนื้อสัตว์อันเป็นกลิ่นคาวนี้ เพราะการมีกลิ่นคาวติดตัว ทําให้เขาไม่หลุดพ้น พระพุทธเจ้าบอกว่าท่านเข้าใจว่า เนื้อสัตว์คือกลิ่นคาวใช่ไหม แต่เราถือว่าบุคคลผู้บริโภคข้าวฟ่าง ลูกเดือย เผือก มันผลไม้ พืชต่างต่าง แต่บริโภคด้วย โลภะโทสะโมหะนั่นคือกลิ่นคาว พวกเธอยังไม่หลุดพ้น เวลาเขาทานเจเขาทําไมต้องทําให้เหมือนเนื้อสัตว์ ทําไมต้องทําให้เหมือนเนื้อไก่ เนื้อนั้นเนื้อนี่ พระองค์บอกว่าภิกษุบริโภคน้ํา ดื่มน้ําโดยกําหนดไว้ว่า น้ํานี้ เป็นประดุจดั่งสุรา และเรากําลังจะดื่มสุราแต่อันนั้นเป็นแค่น้ําเปล่า แล้วก็ดื่มโดยกําหนดหมายว่า เราจะดื่มสุรา ภิกษุนั้นก็ต้องอาบัติเพราะการดื่มสุรา จิตที่เจตนาคิดว่าตัวเองกําลังดื่มเหล้า แต่อันนั้นแค่เป็นน้ํา ก็จะมีโทษเพราะการดื่มสุราในธรรมพระวินัยนี้ จิตที่บริโภคมังสวิรัติ แต่กําหนดไว้ว่าเป็นเนื้อทำให้เหมือนเนื้อ ก็ไม่ต่างจากการบริโภคเนื้อ เพราะจิตต่างหากเป็นผู้เสพ,01.09.11,01.16.37
แล้วถ้าอย่างการทานที่ว่าทานเพราะเหมือนรับพลังจากธรรมชาติอย่างนี้ล่ะค่ะ,อันนั้นก็ได้ ก็ได้ไม่ผิด,01.16.41,01.16.51
หนูสงสัยเรื่องของพลังธรรมชาติอย่างนี้ค่ะ อย่างพวกหิน พวกแร่ พวกอะไรอย่างนี้ค่ะ ก็คือมีพลังทางธรรมชาติ แล้วก็คือเหมือนเราเอาแบบสมมุติว่าเรามีหินอย่างนี้ค่ะ แล้วคือบางคนเขาเอามานั่งสมาธิอย่างนี้ค่ะ แล้วแบบเหมือนกับว่าช่วยให้เขาถึงสมาธิได้ดีขึ้น ทําให้โฟกัสมากมากขึ้น,ก็ในเมื่อเขาตั้งความเชื่อและความรู้สึกไว้อย่างนั้น ความรู้สึกและความเชื่อที่ เข้าใจว่าจะอํานวยผลให้ได้ และความเชื่อและความสุขนั้นมันปรุงแต่งใจให้สงบ เขาเข้าถึงสมาธิด้วยความเชื่อและความรู้สึกนั้น แต่ไม่ใช่เพราะก้อนหิน ,01.16.53,01.17.33
สุดท้ายแล้วเราได้อะไรจากก้อนหินคะ ,ไม่ได้ ไม่มีใครได้อะไร เพราะร่างกายเราคือดิน น้ํา ไฟ ลม ไม่ต่างจากก้อนหินเหมือนกัน เราจะเอาอะไร,01.17.34,01.17.42
ก็แปลว่าถ้าอย่างนั้นเราก็ไม่จําเป็นที่จะต้องมีมัน ,ไม่ ไม่มีความจําเป็น ไม่มีความจําเป็นเลยในด้านการปฏิบัติ ไม่ได้อํานวยผลและอํานวยประโยชน์ในเรื่องของอริยมรรคเลยแม้แต่นิดเดียว นอกจากจะไม่อํานวยผลทางด้านอริยมรรค ยังจะทําให้เราหลงผิดคิดว่าตรงนั้นจะช่วยทําให้เราได้แบบนั้นแบบนี้ขึ้นมา อันนี้คือเรื่องเสียหาย ผิดพลาด ,01.17.45,01.18.05
กราบเรียนถามพระอาจารย์ค่ะ สติคือการระลึกรู้ สัมมสติจะเกิดก็ต่อเมื่อทิฏฐิที่เป็นสัมมามีอยู่ในจิตถึงจะมีข้อมูลให้สติระลึกรู้ได้ถูกต้องหรือไม่ค่ะ แล้วถ้าสัมปชัญญะ แล้วสัมปชัญญะคําแปลและความหมายคืออะไรคะ กราบขอบพระคุณค่ะ ,สติจะเป็นสัมมาสติได้ สตินั้นจะต้องมาจากสัมมาทิฏฐิ คือพื้นฐานจากความเห็นที่ถูกต้อง ถึงจะเป็นสัมมาสติได้ สัมปชัญญะ โดยศัพท์เขาใช้คําว่าสังปชานะ แบ่งเป็นสองศัพท์ สังบวก ปชานะ สังแปลว่าพร้อม ปชานะ ปะแปลว่าทั่ว ชานะ แปลว่ารู้ รู้ตัวทั่วพร้อม รู้ชัดก็ได้ ชานะคือการรู้ชัด มีสติ มีสัปชัญญะคือระลึกรู้และเกิดความรู้ชัดพร้อม กับการระลึกรู้นั้น ระลึกรู้แต่ไม่เกิดการรู้ รู้พร้อมในการระลึกรู้นั้น เช่นระลึกรู้กายแต่ไม่รู้พร้อมทั้งกาย แต่รู้แค่กายส่วนใดส่วนหนึ่ง ไม่รู้พร้อมไปทั้งหมด ก็คือยังไม่มีสัมปชัญญะ มีแค่การระลึกรู้ แต่ถ้าระลึกรู้ปุ๊บตายปั๊บ นั่นคือสัมปชัญญะ ทั่วทั้งหมด หัวจรดเท้ารับทราบในคราวเดียวกันได้ นั่นคือสัปชัญญะส่วนผลเป็นสัมปชัญญะส่วนผล ถ้าส่วนเหตุระลึกจุดใด ระรู้พร้อมอันนั้นก็เป็นสัมปชัญญะในส่วนเหตุ คือกําลังสร้างการรู้ จนความรู้แผ่ขยายไปทั่วทั้งหมด จากหัวจรดเท้า หรือตายปั๊บก็รู้พร้อม อันนี้คือสติและสัมปชัญญะอันสมบูรณ์แบบ,01.18.11,01.19.58
เวลาสวดพระปริตรพระอาจารย์บอกว่าจะเร็วหรือช้าก็ได้ แต่ว่าเหมือนเราต้องเข้าใจในสิ่งที่เราสวดถูกไหมคะ อย่างคําว่าขีณาสพค่ะพระอาจารย์ หนูไม่เข้าใจความหมายว่าคํานี้แปละว่าอะไร ,ขีณะแปลว่าผู้สิ้นแล้ว ขีณาสพคือขีณาสวะ ขีณะบวกอาสวะ ผู้มีอาสวะสิ้นแล้ว,01.20.14,01.20.34
แล้วอย่างคําว่าสีหนาท ,สีหะคือ สิงห์ สีหะคือสิงโต สีหนาทก็คือการบรรลือเสียงเหมือนกับราชสีห์ เสียงของราชสีห์เวลาจะออกล่าเหยื่อ มันจะมีเสียงบันลือออกมาก่อน โฮกหรืออะไรก็ตาม ให้สิงโตร้องโฮกหรือเปล่า  พระพุทธเจ้าแสดงธรรมเหมือนกับบรรลือแบบเสียงราชสีห์ เสียงบันลือแบบกึกก้องนะ ,01.20.36,01.21.18
คือเสียงท่านดังหรือคะ หรือยังไง,ใช่ เสียงดัง เสียงกึกก้อง เสียงลักษณะเสียงของพระองค์นั้นจะมีอยู่ เก้าประการหรือเปล่า ไม่แหบพร่า นินนาทีมีกังวาน พินทุกลมกล่อม อะไรอีก สดใส จําไม่ได้ จําไม่หมด เป็นผู้ทรงบันลือสีหนาท ปราศจากความกระทบกระท้าน ไม่สะทกสะท้าน สิงโตมันกลัวสัตว์อื่นไหมในป่า ไม่กลัว นั่นแหละแบบเดียวกัน พระองค์แสดงธรรมแบบไม่กลัวใคร ไม่กลัวใครไม่ได้หมายถึงว่าจะต้องไปทําร้ายใครนะ แบบกูไม่กลัวมึงอะไรอย่างนี้ไม่ใช่นะประเภทนักเลงอันธพานไม่ใช่ บริษัททั้งหลายบริษัท บริษัทก็มี ภิกษุบริษัท ภิกษุณีบริษัท อุบาสกบริษัท อุบาสิกาบริษัท ไม่เกรงกลัวต่อบริษัท หรือบริษัทพรหมก็ถือว่าบริษัท บริษัทเทวดาคือบริษัทของเทพ เทวะบริษัท พรหมบริษัท บริษัทของกลุ่มพรม คือการบันลือสีหนาทในธรรมของพระองค์นี่คือกระเทือนไปถึงพรหม  เปรตบริษัทก็ได้บริษัทเปรต  บริษัทคือการอยู่กันเป็นกลุ่มเป็นหมู่เป็นเปรต ,01.21.19,01.22.32
แล้วคําว่าสัพพัญญูล่ะคะพระอาจารย์ ,สัพพัญญูมาจากคําว่า สัพพะ แปลว่าทั้งปวง กับ ตัญญู แปลว่ารู้ รู้ในสิ่งทั้งปวง คำว่ารู้ในสิ่งที่ทั้งปวงคือรู้ทุกสรรพสิ่ง คําว่ารู้ทุกสรรพสิ่งคือไม่มีสิ่งไหนที่พระองค์ไม่รู้เลย รู้หมด,01.22.33,01.22.52
พระอาจารย์เคยบอกว่าถ้าท่องธาตุนานๆจะขับบางอย่างที่แฝงนี้ในกายออกมาได้ บางคนจึงมีกริยาแปลกๆเกิดขึ้นหลังท่องธาตุ เช่นนี้หากท่องต่อเนื่องเป็นชั่วโมงๆแล้วไม่เกิดกริยาอาการแปลกๆสามารถวางใจไม่ให้มีอะไรแฝงเน้นอยู่ในกายได้ไหมเจ้าคะ ,ได้ถือว่าคนนั้นปลอดภัยในเรื่องของการแฝงเร้นหรือถูกแทรกสิง แต่ถ้าใครมีอาการให้รีบสวดอาตานาติยปริตรเพิ่มเติมเข้าไปด้วย,01.23.08,01.23.37
กราบนมัสการพระอาจารย์ค่ะ ได้ฟังธรรมะจากพระอาจารย์แล้วได้ปฏิบัติท่องพระรัตนตรัยท่องธาตุช่วงนี้จิตรู้สึกเศร้าหมองถึงการสูญเสีย การพลัดพรากจากคนที่เรารัก ในอนาคตปัจจุบันยังไม่เกิด เราควรวางจิตอย่างไรดีคะ,มันยังไม่เกิด แต่ปัจจุบันเราคิด ไปแล้ว แล้วเกิดความเศร้าหมองในขณะนั้น ความเศร้าหมองมีอยู่สองอย่าง ความสมองแบบเกิดความสลดใจว่าทุกคนต้องพลัดพราก ทุกคนต้องสูญเสียจากกัน ทุกคนจะต้องไปสู่ความเศร้าโศกเสียใจในการพลัดพรากอันนั้น การรับรู้ เรียนรู้อย่างนี้เป็นความเศร้าหมองที่ประกอบไปด้วยปัญญา คือความสลดใจ แต่ถ้าเศร้าหมองจนจิต ของเราคือเสียคุณภาพทางจิตใจไป คือจิตไม่มีคุณภาพในการอ่อนแรงที่จะต่อสู้ ไม่มีกําลังใจอะไรเลย ความเศร้าหมองอันนี้ต้องแก้ไข การแก้ไขก็คือเข้าไปเรียนรู้ว่า ความเศร้าหมองกําลังปรุงแต่งจิต จิตกําลังถูกความเศร้าหมองปรุงแต่ง ความเศร้าหมองกําลังมีอยู่ในจิต จิตกําลังมีความเศร้าหมองอยู่ ความเศร้าหมองปรุงแต่งจิตเราอยู่ ก็เข้าไปเรียนรู้อย่างนี้ ,01.23.43,01.24.50
สามเณรเพื่อนฝากถามครับ ว่าศาสนาอื่นมีนรกสวรรค์เหมือนศาสนาพุทธไหมครับ,การมีนรกหรือสวรรค์ไม่ได้ขึ้นอยู่กับศาสนาแต่มันขึ้นอยู่กับหลักธรรมชาติที่มีรองรับ ชีวิตมนุษย์ผู้ละชีวิตไปจากผลแห่งการกระทําของตน การกระทําของตนเป็นตัวกําหนดนรกหรือสวรรค์ ตายไปสู่วิบากแห่งการชดใช้นั้น เป็นเพราะเหตุแห่งการกระทําของตนเอง ตอนเกิดวัฏจักรแรกๆไม่มีพุทธคริสต์อิสลามความฮินดู มีแต่มนุษย์เท่านั้น แต่พอมนุษย์เกิดเป็นมนุษย์แล้วกระทําสิ่งที่เป็น บาปอกุศล นรกจึงผุดขึ้นเพื่อรองรับ เมื่อละชีวิตไป บุคคลทําดีก็มีสวรรค์ผุดปรากฏขึ้นรองรับ เมื่อละชีวิตไป ไม่มีใครสร้าง แต่เป็นกฎแห่งกรรม ธรรมชาตินั้นเป็นผู้สร้างไว้ พระองค์รู้ธรรมชาติเหล่านี้จึงสอนและบอกไว้ว่าทําสิ่งใด ย่อมได้รับสิ่งนั้นกัมมุนา วัตตติ โลโก เป็นไปตามการกระทําของตน,01.24.54,01.25.54
แล้วอย่างคําว่าเป็นที่เร้นของสัตว์ เป็นคติเป็นเผ่าพันธุ์อย่างนี้ค่ะ พระอาจารย์หมายถึงยังไงคะ  ,ในวัฏฏะสงสารแห่งการเวียนว่ายตายเกิด หรือทางดําเนินนั้นมันมีภัยมาก เวลามีภัยนั้นทํายังไงที่จะไม่ถูกภัยคุกคามในระหว่างที่เราเดินเวียนว่ายตายเกิดในวัฏฏะ ฉะนั้นพระรัตนตรัย หรือพระพุทธศาสนาหรือพระพุทธ พระธรรม พระสงฆ์เป็นที่เร้นคือหลีกเร้นภัยที่อยู่ในวัฏฏะ ภัยในอบายภูมิ ภัยในกําเนิดเปรตปีศาจอสูรกาย ภัยจากความแก่ความเจ็บความตาย พระรัตนตรัยถึงจะเป็นที่เร้นที่หลีกเลี่ยงภัย ,01.26.09,01.26.41
แล้วอย่างที่เขาบอกว่า พระองค์ทรงเป็นผู้นําประกอบไปด้วยพุทธธรรมสิบแปดประการอย่างนี้ ,ต้องขอให้รูว่าพระองค์มีอะไรดีๆในพระองค์เยอะ เราไม่สามารถรู้ได้หมดหรอก สิบแปดประการหรือเท่าไหร่ นี่คือคุณค่าคุณธรรมของพระองค์ อันสิบแปดประการพระอาจารย์ก็ยังจําไม่ได้หมดว่าอะไรบ้าง,01.26.43,01.27.06
12 อย่างเรื่องฮวงจุ้ย เรื่องศาสตร์เลขต่างๆอย่างนี้ค่ะ จริงๆแล้วมีไหมคะ ,อันนี้ไม่ใช่ความเชื่อ อันนี้เป็นความจริง  เป็นความจริงชั้นโลกิยะ เป็นศาสตร์แห่งความรู้ที่นํามาสู่การใช้ แต่ศาสตร์นั้นต้องเกิดจากความรู้ไม่ใช่ความเชื่อนะ ถ้าศาสตร์นั้นเกิดจากความเชื่อ ผิด ศาสตร์นั้นต้องเกิดจากความรู้จริงๆ  ,01.27.12,01.27.35
ก็คือเหมือนอย่างตัวเลขเบอร์โทรศัพท์หรืออะไรอย่างนี้ ,ก็คือสามารถ เป็นศาสตร์แห่งความรู้ มันเป็นสถิติทางด้านคณิตศาสตร์ ไม่ได้เกี่ยวกับความเชื่อ ส่วนใครจะนําไปสู่ความเชื่อ มันจะเป็นความผิด เราต้องยืนอยู่บนหลักการแห่งความรู้ ความรู้มันมีอยู่สองชั้น ความรู้แบบโลกียะกับความรู้แบบโลกุตระ ความรู้ที่อํานวยผลประโยชน์ในความเป็นอยู่ในโลกนี้ กับความรู้ที่จะนําเราออกจากวัฏฏะ อย่าลืมนะการเดินออกจากวัฏฏะเป็นเรื่องของจิตใจในภายใน แต่ร่างกายเป็นเรื่องของโลก โลกียะกับโลกุตระ เราต้องเข้าใจสถานะความเป็นอยู่ ไม่ใช่ พอเดินในเส้นโลกุตระปฏิเสธโลกียะทั้งหมด ไม่ใช่ เราต้องกินข้าว เราต้องนอน เราต้องอาบน้ํา มันคือโลกียะ,01.27.37,01.28.26
แล้วพลังงานเหล่านั้นเกิดขึ้นได้ยังไงล่ะคะ ,ถ้าเราจะมองในแง่ของพลังงานก็คือมันเป็นพลังงาน พลังงานทุกอย่างมันส่งผลหมด ส่งผลต่อภาวะชีวิตของเรา เขาบอกว่าทําไมดวงจันทร์มีส่วนสัมพันธ์อะไรกับน้ําขึ้นน้ําลง แรงดึงดูด แรงดึงดูดมันคือพลังงานไหมล่ะ ทําไมโลกนี้มีแรงดึงดูด กฎอะไร ควอนตั้ม กฎอะไร กฎแรงดึงดูด กฎฟิสิกส์ กฎอะไรแล้วแต่จะว่าใช่ไหมล่ะ ซึ่งแน่นอนว่า คําว่ากฎ ไม่มีใครสร้างหรอก มันเป็นกลไกทางธรรมชาติ ที่มีแรงดึงดูดอย่างนี้ แรงดึงดูดแบบโลกคือโลกียะนั้นก็มี แรงดึงดูดแบบโลกุตระก็มี คือสิ่งที่หน่วงเหนี่ยวและดึงเราไว้ในโลกและออกจากวัฏฏะไม่ได้นี่มันก็มี เพราะฉะนั้นทุกอย่างมันมีแรงดึงดูดของมัน เมื่อมันมีแรงดึงดูดมันอยู่ที่ว่ามันจะดึงดูดเรา และมีอิทธิพลต่อเรายังไง แล้วส่งผลต่อชีวิตเรายังไง แล้วแรงดึงดูดมันก็มีทั้งด้านดีและด้านไม่ดี ฉะนั้นเราต้องอยู่บนพื้นฐานของความรู้ในการที่จะเลือกที่จะให้อะไรดึงดูดเรา ดูดเราไปทางไหน ดึงเราไปทางไหน ธรรมะก็มีแรงดึงดูด แต่จะดึงเราออกจากสิ่งที่มันไม่ดี ดึงออกจากสิ่งที่อกุศลไปสู่กุศล ดึงจากสิ่งที่โลกียะไปสู่โลกุตระ โลกียะจะดึงเราให้หมกอยู่กับโลก เวียนว่ายตายเกิด กลไกหรือว่าแรงอย่างนี้มันไม่มีใครสร้าง มันเป็นภาวะปกติ เป็นเรื่องธรรมดา เป็นเรื่องของพลังงานก็ว่ากันไป หรือว่าอาจจะเป็นอะไร มันก็ต้องอาศัยกลไกธรรมชาติเหล่านี้ แต่ความเห็นของเราต่างหากที่ไปมองภาพของกฎแห่งการดึงดูดแบบเป็นชนิดที่เรียกว่า เป็นของตายตัว อัตราคือตายตัว เป็นสิ่งที่มีตัวตนอยู่จริง พลังงานเหล่านี้มันไม่ได้มีอยู่จริง มีอยู่แต่ไม่ได้มีอยู่จริง คือไม่ได้มีอยู่อย่างนั้นแบบถาวรตายตัว พลังงานเหล่านี้ถูกสลายได้ ทุกสิ่งทุกอย่างที่มีอยู่ในโลกนี้มันจะมีพลังงาน มีแรงดึงดูด มีอิทธิพลต่อเราก็ต่อเมื่อ เรายอมเชื่อมัน ถ้าเราไม่ยอมเชื่อมันซะอย่าง มันไม่มีแรงดึงดูดอะไรกับเราเลย ฉะนั้นหมายถึงว่าถ้าเราจะยอมเชื่ออะไรสักอย่าง ที่ให้ดึงดูดชีวิตเราไป ความเชื่อนั้นจะต้องอยู่ในหลักการเหตุผลที่ถูกต้อง ถ้าเราไปเชื่อมั่วมันจะดึงดูดเราไปมั่ว ไปฝากชีวิตไว้กับสิ่งนั้นสิ่งนี้ คิดว่าเราจะดีได้เพราะสิ่งนั้นให้ดลบันดาล มีพลังลึกลับ พลังอํานาจธรรมชาติ มันก็ดึงเราไป แต่มันไม่ได้พาเราหลุดพ้น ฉะนั้นสิ่งที่จะเป็นพลังแห่งแรงดึงดูดที่จะนําเราไปสู่ ทางที่ดีที่สุดก็คือแรงดึงดูดของพระรัตนตรัย แห่งทางศาสนานี้จะดึงเราไปสู่ที่หลุดพ้นแน่นอน และที่ปลอดภัยแน่นอน ให้เข้าใจอย่างนั้นให้เชื่อให้ถูก,01.28.33,01.31.28
,,,
